--- Page 1 ---

ฎีกาตัดสินเกี่ยวกับปัญหาข้อกฎหมาย
คำพิพากษาศาลฎีกาที่
57/2564
นาง ก.
โจทก์
สหกรณ์ออมทรัพย์ครู น.
ผู้ร้อง
นาย ก.
จำเลย
ป.วิ.พ. มาตรา 316, 322, 324
พ.ร.บ.สหกรณ์ พ.ศ.2542 มาตรา 42, 42/1
เงินปันผลและเงินเฉลี่ยคืนเป็นเงินที่ผู้ร้องจ่ายให้แก่จำเลย 
ไม่ใช่เงิน
อื่นใดที่หน่วยงานของรัฐ 
สถานประกอบการ 
หรือหน่วยงานอื่นใดในฐานะ
นายจ้างที่จำเลยปฏิบัติหน้าที่อยู่จ่ายให้แก่จำเลยตามความในมาตรา 
42/1
แห่ง พ.รบ.สหกรณ์ พ.ศ.2542
ข้อตกลงตามสัญญากู้ที่จำเลยยินยอมให้ผู้ร้องหักเงินจากบัญชีเงินฝาก
ของจำเลยชำระหนี้เงินกู้ที่จำเลยมีต่อผู้ร้อง มิใช่เป็นข้อตกลงในเรื่องเกี่ยวกับ
เงินปันผลหรือเงินเฉลี่ยคืน 
ผู้ร้องจึงไม่อาจนำเงินปันผลและเงินเฉลี่ยคืนที่
จำเลยมีสิทธิได้รับจากผู้ร้องไปหักชำระหนี้ที่จำเลยมีต่อผู้ร้องโดยอาศัยข้อ
ตกลงดังกล่าวได้
การขอให้นำเงินปันผลและเงินเฉลี่ยคืนมาหักชำระหนี้ได้กระทำภาย
หลังจากที่ผู้ร้องได้รับหนังสืออายัดเงินปันผลและเงินเฉลี่ยคืนปี 2561 จาก
เจ้าพนักงานบังคับคดีแล้ว 
ผู้ร้องจึงไม่อาจหักเงินดังกล่าวได้ตาม 
ป.วิ.พ.
มาตรา 316 วรรคสอง
หนี้ที่จำเลยมีต่อผู้ร้องเป็นเพียงหนี้กู้ยืมไม่ใช่หนี้บุริมสิทธิตาม 
ป.วิ.พ.
มาตรา 322 และมาตรา 324 ผู้ร้องจึงไม่ใช่เจ้าหนี้บุริมสิทธิเหนือเงินปันผล
และเงินเฉลี่ยคืนของจำเลยในอันที่จะนำไปหักชำระหนี้ให้แก่ผู้ร้องก่อน
___________________________
คดีสืบเนื่องมาจากศาลอุทธรณ์ภาค 6 มีคำพิพากษาถึงที่สุดให้จำเลย
ชำระเงิน 480,000 บาท พร้อมดอกเบี้ยอัตราร้อยละ 7.5 ต่อปี ของต้นเงินดัง
กล่าว เป็นเวลา 5 ปี นับแต่วันที่ 4 เมษายน 2546 เป็นต้นไป แต่ไม่เกิน
360,000 บาท และดอกเบี้ยอัตราร้อยละ 7.5 ต่อปี ของต้นเงินดังกล่าวนับแต่
วันถัดจากวันฟ้อง (ฟ้องวันที่ 9 มีนาคม 2554) เป็นต้นไปจนกว่าจะชำระเสร็จ
แก่โจทก์ แต่จำเลยไม่ปฏิบัติตามคำพิพากษา โจทก์ขอให้บังคับคดี เจ้านับัคัดีมีนัสืยังิปังิ
ลี่คืปี


--- Page 2 ---

พนักงานบังคับคดีมีหนังสืออายัดเงินปันผลและเงินเฉลี่ยคืนปี 
2561 
ของ
จำเลยที่มีสิทธิได้รับจากผู้ร้องโดยให้มอบเงินที่อายัดแก่เจ้าพนักงานบังคับ
คดี
ผู้ร้องยื่นคำร้องขอให้มีคำสั่งให้ผู้ร้องมีสิทธิหักเงินจำนวนดังกล่าวชำระ
หนี้ของจำเลยแก่ผู้ร้องก่อนเจ้าหนี้รายอื่น
ในวันนัดไต่สวนคำร้องโจทก์แถลงคัดค้านว่า ผู้ร้องไม่มีสิทธินำเงินของ
จำเลยไปชำระหนี้ ขอให้ยกคำร้อง ส่วนจำเลยไม่ยื่นคำคัดค้าน
ศาลชั้นต้นไต่สวนแล้วมีคำสั่งให้นำเงินปันผลและเงินเฉลี่ยคืนชำระหนี้
แก่ผู้ร้องเป็นลำดับแรกถัดจากหนี้ภาษีอากรและการหักเงินเข้ากองทุนที่
สมาชิกต้องถูกหักตามกฎหมายว่าด้วยกองทุนบำเหน็จบำนาญข้าราชการ
กฎหมายว่าด้วยกองทุนสำรองชีพ 
กฎหมายว่าด้วยการคุ้มครองแรงงานและ
กฎหมายว่าด้วยการประกันสังคม 
ตามพระราชบัญญัติสหกรณ์ 
พ.ศ.2542
มาตรา 42/1 วรรคสาม ค่าฤชาธรรมเนียมในชั้นนี้ให้เป็นพับ
โจทก์อุทธรณ์
ศาลอุทธรณ์ภาค 6 พิพากษากลับให้ยกคำร้อง คืนค่าขึ้นศาลส่วนที่เกิน
200 บาท ในศาลชั้นต้นให้แก่ผู้ร้องและส่วนที่เกิน 200 บาท ในชั้นอุทธรณ์ให้
แก่โจทก์ ค่าฤชาธรรมเนียมทั้งสองศาลนอกจากที่สั่งคืนให้เป็นพับ
ผู้ร้องฎีกาโดยได้รับอนุญาตจากศาลฎีกา
ศาลฎีกาวินิจฉัยว่า ข้อเท็จจริงที่คู่ความไม่โต้แย้งกันในชั้นนี้รับฟังเป็น
ยุติว่า ผู้ร้องเป็นนิติบุคคลประเภทสหกรณ์การธนกิจ จำเลยเป็นสมาชิกของผู้
ร้องทำสัญญากู้ยืมเงินไปจากผู้ร้องรวม 5 สัญญา เฉพาะสัญญาฉบับที่ทำวันที่
22 กรกฎาคม 2555 กู้ยืมเงิน 500,000 บาท คำนวณถึงวันที่ 23 มกราคม 2562
เป็นหนี้ต้นเงินและดอกเบี้ยรวม 454,930.61 บาท การกู้ยืมเงินไปจากผู้ร้อง
จำเลยทำหนังสือยินยอมตกลงให้ผู้บังคับบัญชาหักเงินเพื่อชำระหนี้ให้แก่ผู้
ร้องตามหนังสือกู้และหนังสือค้ำประกัน หนังสือยินยอมหักเงินได้ รายงาน
ความเคลื่อนไหวบัญชีเงินกู้ ปี 2561 จำเลยมีสิทธิได้รับเงินปันผล 26,819.97
บาท และเงินเฉลี่ยคืน 18,640.54 บาท รวมเป็นเงิน 45,460.51 บาท จำเลย
ต้องชำระเงินให้แก่ผู้ร้องเป็นเงินทุนเรือนหุ้น หนี้เงินกู้ตามสัญญากู้ยืมเงิน 5
ฉบับ และเงินกองทุนช่วยเหลือผู้ค้ำประกันรายเดือนรวม 28,075 บาท จำเลย
ผิดนัดชำระหนี้และค้างชำระหนี้ผู้ร้องงวดเดือนกุมภาพันธ์ 2562 ถึงงวดเดือน
เมษายน 2562 งวดละ 22,000 บาท รวม 66,000 บาท ตามใบแจ้งยอด
เงินปันผลและเงินเฉลี่ยคืน หนังสือรับรองยอดการส่งชำระเงินรายเดือนของ
สมาชิก หนังสือรับรองเงินกู้ค้างชำระของสมาชิกลงวันที่ 30 เมษายน 2562
โจทก์เป็นเจ้าหนี้ตามคำพิพากษาของจำเลยได้ขอให้ศาลชั้นต้นออกหมาย
บังคับคดีตั้งเจ้าพนักงานบังคับคดี หลังจากนั้นโจทก์ขอให้เจ้าพนักงานบังคับดียังิปังิ
ลี่คืจำปี
ที่จำมีสิธิด้รัผู้


--- Page 3 ---

คดีอายัดเงินปันผลและเงินเฉลี่ยคืนประจำปี 2561 ที่จำเลยมีสิทธิได้รับจากผู้
ร้อง ต่อมาผู้ร้องมีหนังสือลงวันที่ 17 ธันวาคม 2561 ถึงผู้อำนวยการสำนักงาน
บังคับคดีจังหวัดนครสวรรค์แจ้งขอนำเงินปันผลและเงินเฉลี่ยคืนที่จำเลยได้
รับหักชำระหนี้ของผู้ร้องก่อน 
หากมีเงินเหลือจะจัดส่งให้ต่อไป 
สำนักงาน
บังคับคดีจังหวัดนครสวรรค์มีหนังสือลงวันที่ 27 ธันวาคม 2561 แจ้งยืนยัน
อายัดสิทธิเรียกร้องดังกล่าวและให้ผู้ร้องนำเงินตามหนังสือที่แจ้งอายัดส่งให้
เจ้าพนักงานบังคับคดีภายใน 10 วัน นับแต่วันได้รับหนังสือ ตามหนังสือเรื่อง
แจ้งอายัดสิทธิเรียกร้องเงินปันผล-เฉลี่ยคืนประจำปี 
และหนังสือแจ้งยืนยัน
อายัดสิทธิเรียกร้องเอกสารท้ายคำร้อง 
แต่ผู้ร้องไม่ส่งเงินให้แก่สำนักงาน
บังคับคดีจังหวัดนครสวรรค์โดยอ้างว่าเป็นเจ้าหนี้บุริมสิทธิตามพระราช
บัญญัติสหกรณ์ พ.ศ.2542
ปัญหาต้องวินิจฉัยตามฎีกาของผู้ร้องมีว่า 
ผู้ร้องเป็นเจ้าหนี้บุริมสิทธิ
เหนือเงินปันผลและเงินเฉลี่ยคืนของจำเลยในอันที่จะนำไปหักชำระหนี้ให้แก่
ผู้ร้องก่อนหรือไม่ เห็นว่า พระราชบัญญัติสหกรณ์ พ.ศ.2542 มาตรา 42/1
บัญญัติว่า 
"เมื่อสมาชิกได้ทำความยินยอมเป็นหนังสือไว้กับสหกรณ์ 
ให้ผู้
บังคับบัญชาในหน่วยงานของรัฐ 
หรือนายจ้างในสถานประกอบการ 
หรือ
หน่วยงานอื่นใดที่สมาชิกปฏิบัติหน้าที่อยู่หักเงินเดือนหรือค่าจ้างหรือเงินอื่น
ใด 
ที่ถึงกำหนดจ่ายแก่สมาชิกนั้น 
เพื่อชำระหนี้หรือภาระผูกพันอื่นที่มีต่อ
สหกรณ์ 
ให้แก่สหกรณ์ตามจำนวนที่สหกรณ์แจ้งไป 
จนกว่าหนี้หรือภาระ
ผูกพันนั้นจะระงับสิ้นไปให้หน่วยงานนั้นหักเงินดังกล่าวและส่งเงินที่หักไว้นั้น
ให้แก่สหกรณ์โดยพลัน วรรคสอง การแสดงเจตนายินยอมตามวรรคหนึ่ง มิ
อาจถอนคืนได้ เว้นแต่สหกรณ์ให้ความยินยอม และวรรคสาม การหักเงินตาม
วรรคหนึ่ง ต้องหักให้สหกรณ์เป็นลำดับแรก ถัดจากหนี้ภาษีอากรและการหัก
เงินเข้ากองทุนที่สมาชิกต้องถูกหักตามกฎหมายว่าด้วยกองทุนบำเหน็จ
บำนาญข้าราชการ กฎหมายว่าด้วยกองทุนสำรองเลี้ยงชีพ กฎหมายว่าด้วย
การคุ้มครองแรงงาน และกฎหมายว่าด้วยการประกันสังคม" ตามมาตรา 42/1
ดังกล่าวเป็นกรณีที่กฎหมายบัญญัติให้ผู้บังคับบัญชาในหน่วยงานของรัฐ
หรือนายจ้างในสถานประกอบการ หรือหน่วยงานอื่นใดที่จำเลยปฏิบัติหน้าที่
อยู่หักเงินค่าจ้างหรือเงินอื่นของจำเลยเพื่อชำระหนี้ให้แก่ผู้ร้อง ซึ่งเป็นสิทธิ
อันเกิดจากความยินยอมของจำเลยตามหนังสือให้ความยินยอมที่จำเลยทำ
ไว้กับผู้ร้อง แต่ในส่วนของเงินปันผลนั้น พระราชบัญญัติสหกรณ์ พ.ศ.2542
มาตรา 60 (1) บัญญัติให้สหกรณ์จัดสรรกำไรสุทธิประจำปีเป็นเงินปันผลตาม
จำนวนหุ้นของสมาชิกแต่ละคนที่ชำระแล้ว เงินปันผลจึงเป็นเงินที่ผู้ร้องต้อง
จ่ายแก่สมาชิกทุกคนเป็นรายปีทุก ๆ ปีขณะที่ยังเป็นสมาชิกอยู่ ส่วนเงินเฉลี่ย
คืน ตามพระราชบัญญัติสหกรณ์ พ.ศ.2542 มาตรา 60 (2) บัญญัติให้สหกรณ์
จัดสรรกำไรสุทธิประจำปีจ่ายเป็นเงินเฉลี่ยคืนให้แก่สมาชิกตามส่วนธุรกิจที่
สมาชิกได้กระทำไว้กับสหกรณ์ในระหว่างปีแต่ละปี เงินเฉลี่ยคืนจึงเป็นเงินที่ผู้ร้จัจ่ห้ก่ชิ
ที่ทำธุกิกัผู้ร้จ่


--- Page 4 ---

ผู้ร้องจัดสรรจ่ายให้แก่เฉพาะสมาชิกบางคนที่ทำธุรกิจกับผู้ร้องและจ่าย
เฉพาะในปีที่ทำเท่านั้น 
เงินปันผลและเงินเฉลี่ยคืนจึงเป็นเงินที่ผู้ร้องจ่ายให้
แก่จำเลย หาใช่เงินอื่นใดที่หน่วยงานของรัฐ หรือสถานประกอบการ หรือ
หน่วยงานอื่นใดในฐานะนายจ้างที่จำเลยปฏิบัติหน้าที่อยู่จ่ายให้แก่จำเลย
ตามความในมาตรา 42/1 ไม่ เงินปันผลและเงินเฉลี่ยคืนจึงไม่ใช่เงินอื่นใด
ตามความในมาตรา 42/1 ที่ศาลอุทธรณ์ภาค 6 วินิจฉัยมานั้นชอบแล้ว ส่วนที่
ผู้ร้องฎีกาว่า 
หนังสือสัญญากู้มีข้อความทำนองเดียวกันว่า 
"ในกรณีที่ผู้กู้
ผิดนัดผิดสัญญานี้ หากปรากฏว่าผู้กู้มีบัญชีเงินฝากใด ๆ อยู่กับสถาบันการ
เงินใด ๆ ไม่ว่าที่สำนัก/สาขาใด ผู้กู้ตกลงยินยอมให้ผู้ให้กู้หักเงินจากบัญชี
เงินฝากนั้น 
ๆ 
เพื่อชำระหนี้ตามสัญญานี้ได้ทันทีโดยไม่ต้องได้รับความ
ยินยอมจากผู้กู้อีกแต่อย่างใด ทั้งนี้จนกว่าผู้ให้กู้ได้รับชำระหนี้ครบถ้วน" ผู้
ร้องจึงมีสิทธิดีกว่าโจทก์นั้น เห็นว่า ข้อตกลงตามหนังสือสัญญากู้ ข้อ 4 ดัง
กล่าว ระบุข้อความชัดเจนว่า จำเลยยินยอมให้หักเงินจากบัญชีเงินฝากของ
จำเลยชำระหนี้เงินกู้ของตนที่มีต่อผู้ร้องได้ มิใช่เป็นข้อตกลงในเรื่องเกี่ยวกับ
เงินปันผลหรือเงินเฉลี่ยคืนอันเป็นส่วนหนึ่งของกำไรที่ผู้ร้องจะต้องจ่ายแก่
จำเลย ผู้ร้องจึงไม่อาจนำเงินปันผลและเงินเฉลี่ยคืนที่จำเลยมีสิทธิได้รับจาก
ผู้ร้องไปหักชำระหนี้ที่จำเลยมีอยู่ต่อผู้ร้องโดยอาศัยข้อตกลงดังกล่าวได้ ทั้ง
การขอให้นำเงินดังกล่าวมาหักชำระหนี้ที่จำเลยมีต่อผู้ร้องได้กระทำภายหลัง
จากที่ผู้ร้องได้รับหนังสืออายัดเงินปันผลและเงินเฉลี่ยคืนปี 
2561 
จากเจ้า
พนักงานบังคับคดีแล้วผู้ร้องจึงไม่อาจหักเงินดังกล่าวได้ตามประมวล
กฎหมายวิธีพิจารณาความแพ่ง มาตรา 316 วรรคสอง และหนี้ใดจะเป็นหนี้
บุริมสิทธิหรือไม่ต้องเป็นไปตามที่กฎหมายบัญญัติไว้ ซึ่งปรากฏข้อเท็จจริงว่า
หนี้ที่จำเลยมีต่อผู้ร้องเป็นเพียงหนี้กู้ยืมเงินเท่านั้นไม่ใช่หนี้บุริมสิทธิ ผู้ร้องจึง
มิใช่เจ้าหนี้บุริมสิทธิเหนือเงินปันผลและเงินเฉลี่ยคืนของจำเลยในอันที่จะนำ
ไปหักชำระหนี้ให้แก่ผู้ร้องก่อน ที่ศาลอุทธรณ์ภาค 6 มีคำพิพากษายกคำร้อง
ของผู้ร้องมานั้น ศาลฎีกาเห็นพ้องด้วย ฎีกาของผู้ร้องฟังไม่ขึ้น
พิพากษายืน ค่าฤชาธรรมเนียมในชั้นนี้ให้เป็นพับ
(ธนาพนธ์ ชวรุ่ง-สันทัด สุจริต-ชูเกียรติ ดิลกแพทย์)
ศาลจังหวัดนครสวรรค์ - นายธนาตย์ คุณภัทรวรกิจ
ศาลอุทธรณ์ภาค 6 - นายยอน พลาบดีวัฒน
แหล่งที่มา
กองผู้ช่วยผู้พิพากษาศาลฎีกา
แผนก


--- Page 5 ---

หมายเลขคดีแดงศาลชั้น
ต้น
หมายเหตุ
___________________________
คำพิพากษาศาลฎีกาที่
29/2564
พนักงานอัยการจังหวัดสุพรรณบุรี
โจทก์
นาย พ.
จำเลย
ป.อ. มาตรา 80, 288, 371
ป.วิ.อ. มาตรา 120, 121 วรรคสอง, 130
ป.วิ.อ. มาตรา 121 วรรคสอง บัญญัติเพียงว่า เฉพาะคดีความผิดต่อส่วน
ตัวเท่านั้นที่พนักงานสอบสวนจะดำเนินการสอบสวนได้จะต้องมีคำร้องทุกข์
เสียก่อน 
เมื่อคดีความผิดที่โจทก์ฟ้องเป็นความผิดอาญาแผ่นดินทุกฐาน
ความผิด พนักงานสอบสวนย่อมมีอำนาจสอบสวนโดยลำพังตนเองหากพบว่า
มีการกระทำความผิดอาญาเกิดขึ้น โดยเฉพาะคดีนี้ ผู้เสียหายโทรศัพท์แจ้ง
เหตุต่อพนักงานสอบสวน 
เท่ากับว่าได้มีการกล่าวโทษซึ่งทำให้พนักงาน
สอบสวนทราบว่ามีการกระทำความผิดอาญาเกิดขึ้นแล้ว 
พนักงานสอบสวน
จึงมีอำนาจเริ่มต้นการสอบสวนได้ในทันทีด้วยการออกไปตรวจสถานที่เกิด
เหตุและรวบรวมพยานหลักฐานต่าง ๆ ตามที่ ป.วิ.อ. มาตรา 130 บัญญัติไว้
ถือได้ว่าคดีนี้มีการสอบสวนในความผิดตามฟ้องโดยชอบแล้ว 
พนักงาน
อัยการจึงมีอำนาจฟ้องจำเลยต่อศาลตาม ป.วิ.อ. มาตรา 120
___________________________
โจทก์ฟ้องและแก้ฟ้องขอให้ลงโทษจำเลยตามประมวลกฎหมายอาญา
มาตรา 32, 33, 80, 91, 92, 288, 371 พระราชบัญญัติอาวุธปืน เครื่องกระสุน
ปืน วัตถุระเบิด ดอกไม้เพลิง และสิ่งเทียมอาวุธปืน พ.ศ.2490 มาตรา 7, 8 ทวิ,
72, 72 ทวิ ริบของกลาง และเพิ่มโทษจำเลยตามกฎหมาย
จำเลยให้การปฏิเสธ 
แต่รับว่าเป็นบุคคลคนเดียวกับจำเลยในคดีที่
โจทก์ขอให้เพิ่มโทษ
ชั้ต้พิว่จำมีผิ


--- Page 6 ---

ศาลชั้นต้นพิพากษาว่า 
จำเลยมีความผิดตามประมวลกฎหมายอาญา
มาตรา 288 ประกอบมาตรา 80, 371 พระราชบัญญัติอาวุธปืน เครื่องกระสุนปืน
วัตถุระเบิด ดอกไม้เพลิง และสิ่งเทียมอาวุธปืน พ.ศ.2490 มาตรา 7, 8 ทวิ
วรรคหนึ่ง, 72 วรรคสาม, 72 ทวิ วรรคสอง การกระทำของจำเลยเป็นความผิด
หลายกรรมต่างกัน 
ให้ลงโทษทุกกรรมเป็นกระทงความผิดไปตามประมวล
กฎหมายอาญา มาตรา 91 ฐานพยายามฆ่าผู้อื่น จำคุก 10 ปี ฐานมีอาวุธปืนที่
เป็นของผู้อื่นซึ่งได้รับใบอนุญาตให้มีและใช้ตามกฎหมายและเครื่องกระสุน
ปืนไว้ในครอบครองโดยไม่ได้รับใบอนุญาต จำคุก 6 เดือน และฐานพาอาวุธ
ปืนติดตัวไปในเมือง หมู่บ้าน หรือทางสาธารณะโดยไม่มีเหตุสมควรและโดย
ไม่ได้รับใบอนุญาต เป็นการกระทำกรรมเดียวเป็นความผิดต่อกฎหมายหลาย
บท ให้ลงโทษตามพระราชบัญญัติอาวุธปืนฯ ซึ่งเป็นกฎหมายบทที่มีโทษ
หนักที่สุดตามประมวลกฎหมายอาญา มาตรา 90 จำคุก 6 เดือน เพิ่มโทษ
กระทงละหนึ่งในสามตามประมวลกฎหมายอาญา มาตรา 92 ฐานพยายามฆ่า
ผู้อื่น เป็นจำคุก 13 ปี 4 เดือน ฐานมีอาวุธปืนที่เป็นของผู้อื่นซึ่งได้รับใบ
อนุญาตให้มีและใช้ตามกฎหมายและเครื่องกระสุนปืนไว้ในครอบครองโดย
ไม่ได้รับใบอนุญาต เป็นจำคุก 8 เดือน ฐานพาอาวุธปืนติดตัวไปในเมือง
หมู่บ้าน 
หรือทางสาธารณะโดยไม่มีเหตุสมควรและโดยไม่ได้รับใบอนุญาต
เป็นจำคุก 8 เดือน รวมจำคุก 13 ปี 20 เดือน ริบของกลาง ข้อหาอื่นนอกจากนี้
ให้ยก
จำเลยอุทธรณ์
ศาลอุทธรณ์ภาค 7 พิพากษายืน
จำเลยฎีกา 
โดยผู้พิพากษาซึ่งพิจารณาและลงชื่อในคำพิพากษาศาล
ชั้นต้นอนุญาตให้ฎีกาในปัญหาข้อเท็จจริง
ศาลฎีกาวินิจฉัยว่า 
คดีมีปัญหาข้อกฎหมายต้องวินิจฉัยตามฎีกาของ
จำเลยเสียก่อนว่า โจทก์มีอำนาจฟ้องคดีนี้หรือไม่ เห็นว่า แม้คดีนี้โจทก์มิได้
อ้างส่งรายงานประจำวันรับแจ้งเหตุซึ่งพนักงานสอบสวนจัดทำขึ้นเนื่องจาก
นายพิษณุ ผู้เสียหาย โทรศัพท์แจ้งความต่อพนักงานสอบสวนว่าจำเลยเป็น
คนร้ายที่ใช้อาวุธปืนยิงผู้เสียหายดังที่จำเลยฎีกาก็ตาม 
แต่การมิได้อ้างส่ง
เอกสารที่ยืนยันว่าพนักงานสอบสวนได้ดำเนินการทำบันทึกจากการร้องทุกข์
ด้วยปากของผู้เสียหายตามที่ประมวลกฎหมายวิธีพิจารณาความอาญา
มาตรา 123 วรรคสาม บังคับไว้ ก็ไม่ได้หมายความว่าจะไม่มีเอกสารนั้นเสมอ
ไป อีกทั้งประมวลกฎหมายวิธีพิจารณาความอาญา มาตรา 121 วรรคสอง
บัญญัติเพียงว่า เฉพาะคดีความผิดต่อส่วนตัวเท่านั้น ที่พนักงานสอบสวนจะ
ดำเนินการสอบสวนได้จะต้องมีคำร้องทุกข์เสียก่อน เมื่อคดีความผิดที่โจทก์
ฟ้องเป็นความผิดอาญาแผ่นดินทุกฐานความผิด 
พนักงานสอบสวนย่อมมี
อำนาจสอบสวนโดยลำพังตนเองหากพบว่ามีการกระทำความผิดอาญาเกิด
ขึ้ดี
นี้ผู้สีศัท์จ้ตุต่นัท่กั


--- Page 7 ---

ขึ้น โดยเฉพาะคดีนี้ ผู้เสียหายโทรศัพท์แจ้งเหตุต่อพนักงานสอบสวน เท่ากับ
ว่าได้มีการกล่าวโทษซึ่งทำให้พนักงานสอบสวนทราบว่ามีการกระทำความ
ผิดอาญาเกิดขึ้นแล้ว พนักงานสอบสวนจึงมีอำนาจเริ่มต้นการสอบสวนได้ใน
ทันทีด้วยการออกไปตรวจสถานที่เกิดเหตุและรวบรวมพยานหลักฐานต่าง ๆ
ตามที่ประมวลกฎหมายวิธีพิจารณาความอาญา มาตรา 130 บัญญัติไว้ ซึ่ง
ตามคำเบิกความของพันตำรวจโทวิชัย พนักงานสอบสวน ยืนยันว่าได้ออกไป
ตรวจสถานที่เกิดเหตุและรวบรวมพยานหลักฐาน ถือได้ว่าคดีนี้มีการสอบสวน
ในความผิดตามฟ้องแล้วโดยชอบแล้ว พนักงานอัยการจึงมีอำนาจฟ้องจำเลย
ต่อศาลตามประมวลกฎหมายวิธีพิจารณาความอาญา มาตรา 120 ฎีกาของ
จำเลยฟังไม่ขึ้น
ปัญหาต้องวินิจฉัยต่อไปตามฎีกาของจำเลยว่า พยานหลักฐานโจทก์ยัง
มีข้อสงสัยว่าจำเลยเป็นคนร้ายที่ใช้อาวุธปืนยิงผู้เสียหายหรือไม่ และคนร้ายมี
เจตนาฆ่าผู้เสียหายหรือไม่ นั้น เห็นว่า ฎีกาของจำเลยใช้วิธีคัดลอกอุทธรณ์
ตั้งแต่หน้า 14 จนถึงหน้าสุดท้ายชนิดคำต่อคำมาใส่ไว้ในฎีกาตั้งแต่หน้า 18
จนถึงหน้าสุดท้าย โดยมีเนื้อหาซึ่งจำเลยใช้วิธีสรุปจากอุทธรณ์ดังกล่าวเพิ่ม
เติมขึ้นอีกเล็กน้อย และแก้ไขเพิ่มเติมชื่อศาลที่โต้แย้งจากเดิมซึ่งเป็นศาลชั้น
ต้นเป็นศาลอุทธรณ์ภาค 7 และศาลที่ขอให้วินิจฉัยจากศาลอุทธรณ์ภาค 7
เป็นศาลฎีกาเพื่อให้ตรงตามความเป็นจริงเท่านั้น 
ฎีกาของจำเลยจึงยังคง
เป็นการโต้แย้งคำพิพากษาศาลชั้นต้นอยู่เช่นเดิม ซึ่งศาลอุทธรณ์ภาค 7 ก็ได้
วินิจฉัยในปัญหาเดียวกันนี้โดยละเอียดและมีเหตุผลแห่งคำวินิจฉัยที่เพิ่มเติม
มากขึ้นจากที่ศาลชั้นต้นวินิจฉัยแล้ว กล่าวคือ เรื่องที่ผู้เสียหายสังเกตเห็น
จำเลยก่อนเกิดเหตุที่ร้านค้าซึ่งผู้เสียหายยืนยันว่าเปิดไฟสว่างไว้ 
ซึ่ง
สอดคล้องกับภาพถ่ายตามเอกสารท้ายอุทธรณ์ของจำเลย (เอกสารลำดับที่
62/6) หรือเรื่องที่ผู้เสียหายมีความสนิทสนมกับนายกิตติศักดิ์ บิดาของจำเลย
ซึ่งในคืนเกิดเหตุผู้เสียหายเป็นผู้ขับรถมาส่งนายกิตติศักดิ์ถึงที่บ้าน ย่อมไม่มี
เหตุผลที่ต้องสร้างเรื่องขึ้นมากลั่นแกล้งปรักปรำจำเลยโดยไม่มีมูลความจริง
หรือเรื่องวิถีกระสุนปืนที่ถูกรถยนต์ผู้เสียหายมีความสอดคล้องกับที่ผู้เสียหาย
เบิกความ 
หรือแม้แต่เรื่องที่ผู้เสียหายโทรศัพท์แจ้งเหตุให้นายกิตติศักดิ์
ทราบว่าจำเลยใช้อาวุธปืนยิงผู้เสียหาย 
แต่นายกิตติศักดิ์ไม่สามารถติดต่อ
จำเลยได้ หลังจากเกิดเหตุ เป็นต้น ซึ่งล้วนแล้วแต่เป็นข้อสนับสนุนพยาน
หลักฐานโจทก์ที่ศาลอุทธรณ์ภาค 7 นำมาวินิจฉัยว่ามีน้ำหนักเชื่อได้ว่าจำเลย
เป็นคนร้าย แต่ฎีกาของจำเลยมิได้โต้แย้งข้อวินิจฉัยของศาลอุทธรณ์ภาค 7
เรื่องดังกล่าวว่าไม่ถูกต้องหรือคลาดเคลื่อนอย่างไร ควรวินิจฉัยอย่างไรและ
ด้วยเหตุผลใด หรือมีอุทธรณ์ข้อใดที่ศาลอุทธรณ์ภาค 7 ยังมิได้วินิจฉัย ฎีกา
ของจำเลยซึ่งมิได้ยกเหตุผลขึ้นคัดค้านคำพิพากษาศาลอุทธรณ์ภาค 7 เช่นนี้
จึงไม่ชอบด้วยประมวลกฎหมายวิธีพิจารณาความอาญา มาตรา 193 วรรคสอง
ประกอบมาตรา 216 วรรคหนึ่ง และมาตรา 225 ที่กำหนดหลักเกณฑ์ว่าฎีกา


--- Page 8 ---

ต้องมีข้อคัดค้านคำวินิจฉัยของศาลอุทธรณ์และระบุข้อเท็จจริงโดยย่อหรือ
ข้อกฎหมายที่ยกขึ้นอ้างอิงเป็นลำดับ ศาลฎีกาจึงไม่รับวินิจฉัยให้ ส่วนฎีกา
ของจำเลยที่เพิ่มเติมขึ้นจากนี้อีกเล็กน้อยเป็นรายละเอียดปลีกย่อยซึ่งไม่อาจ
เปลี่ยนแปลงผลแห่งคดีดังที่ศาลอุทธรณ์ภาค 7 วินิจฉัยไว้โดยละเอียดและ
ชอบด้วยเหตุผลแล้วได้ จึงไม่จำต้องวินิจฉัยอีกเช่นกัน
พิพากษายืน
(สันติชัย วัฒนวิกย์กรรม์-ชลิต กฐินะสมิต-กิตติพงษ์ ศิริโรจน์)
ศาลจังหวัดสุพรรณบุรี - นายวัชระ เอี่ยมอธิคม
ศาลอุทธรณ์ภาค 7 - นางสาววิภา ลีลาวิวัฒน์
แหล่งที่มา
กองผู้ช่วยผู้พิพากษาศาลฎีกา
แผนก
หมายเลขคดีแดงศาลชั้น
ต้น
หมายเหตุ
___________________________
คำพิพากษาศาลฎีกาที่
26/2564
นางสาว จ.
โจทก์
นาง ล.
จำเลย
ป.วิ.พ. มาตรา 229
ตาม ป.วิ.พ. มาตรา 229 บัญญัติว่า การอุทธรณ์นั้นให้ทำเป็นหนังสือยื่น
ต่อศาลชั้นต้นซึ่งมีคำพิพากษาหรือคำสั่งภายในกำหนดหนึ่งเดือน นับแต่วันที่
ได้อ่านคำพิพากษาหรือคำสั่งนั้น และผู้อุทธรณ์ต้องนำเงินค่าธรรมเนียมซึ่งจะ
ต้องใช้แก่คู่ความอีกฝ่ายหนึ่งตามคำพิพากษาหรือคำสั่งมาวางศาลพร้อมกับ
อุทธรณ์นั้นด้วย จำเลยยื่นอุทธรณ์ขอให้ศาลอุทธรณ์ภาค 7 พิพากษากลับคำ
พิพากษาศาลชั้นต้นโดยพิพากษาให้จำเลยได้กรรมสิทธิ์ในที่ดินพิพาทโดย
การครอบครองปรปักษ์ 
แต่ปรากฏว่าจำเลยเสียค่าขึ้นศาลชั้นอุทธรณ์ในทุนรัย์ฟ้ฟ้ย้ท่
นั้มิด้นำงิค่นี
ซึ่ต้


--- Page 9 ---

ทรัพย์ตามฟ้องและฟ้องแย้งเท่านั้น 
โดยมิได้นำเงินค่าธรรมเนียมซึ่งจะต้อง
ใช้แก่คู่ความอีกฝ่ายหนึ่งตามคำพิพากษาศาลชั้นต้นมาวางศาลพร้อมกับ
อุทธรณ์ตามบทบัญญัติของกฎหมายดังกล่าว 
เมื่อจำเลยไม่นำเงินค่า
ธรรมเนียมดังกล่าวมาวางศาลพร้อมกับอุทธรณ์ 
อุทธรณ์ของจำเลยจึงเป็น
อุทธรณ์ที่ไม่ชอบด้วยกฎหมาย 
ศาลชั้นต้นชอบที่จะมีคำสั่งไม่รับอุทธรณ์ได้
ทันที และทนายจำเลยเป็นผู้ลงลายมือชื่อเป็นผู้อุทธรณ์ ผู้เรียง ผู้เขียนหรือ
พิมพ์ ทนายจำเลยย่อมต้องทราบว่าต้องนำเงินค่าธรรมเนียมซึ่งจะต้องใช้แก่
คู่ความอีกฝ่ายหนึ่งตามคำพิพากษามาวางพร้อมกับอุทธรณ์ แม้ศาลชั้นต้นสั่ง
รับอุทธรณ์ของจำเลยมาก็ไม่มีผลทำให้อุทธรณ์ของจำเลยที่ไม่ชอบด้วย
กฎหมายกลับเป็นอุทธรณ์ที่ชอบด้วยกฎหมาย
___________________________
โจทก์ฟ้องขอให้บังคับจำเลยขนย้ายทรัพย์สินและบริวาร 
รื้อถอนสิ่ง
ปลูกสร้างออกไปจากที่ดินโฉนดเลขที่ 16509 โดยค่าใช้จ่ายของจำเลย กับ
ให้ชดใช้ค่าเสียหายแก่โจทก์เดือนละ 5,000 บาท นับถัดจากวันฟ้องเป็นต้น
ไปจนกว่าจำเลยและบริวารจะออกไปจากที่ดินของโจทก์
จำเลยให้การขอให้ยกฟ้องและฟ้องแย้งขอให้พิพากษาว่า 
จำเลยได้
กรรมสิทธิ์ในที่ดินโฉนดเลขที่ 16509 เนื้อที่ 1 ไร่ โดยการครอบครองปรปักษ์
ให้โจทก์ดำเนินการโอนโฉนดที่ดินพิพาทเป็นชื่อจำเลย หากไม่ดำเนินการขอ
ให้ถือเอาคำพิพากษาของศาลเป็นการแสดงเจตนาแทนโจทก์
โจทก์ให้การแก้ฟ้องแย้งขอให้ยกฟ้องแย้ง
ศาลชั้นต้นพิพากษาให้จำเลยและบริวารขนย้ายทรัพย์สินและรื้อถอน
สิ่งปลูกสร้างออกจากที่ดินโฉนดเลขที่ 
16509 
กับให้จำเลยใช้ค่าเสียหาย
เดือนละ 2,000 บาท แก่โจทก์ นับถัดจากวันฟ้องเป็นต้นไป (ฟ้องวันที่ 18
กันยายน 2561) จนกว่าจำเลยและบริวารจะออกไปจากที่ดินของโจทก์ กับใช้
ค่าฤชาธรรมเนียมแทนโจทก์ โดยกำหนดค่าทนายความให้ 3,000 บาท ค่าใช้
จ่ายในการดำเนินคดีให้เป็นพับ
จำเลยอุทธรณ์
ศาลอุทธรณ์ภาค 7 พิพากษายกอุทธรณ์ของจำเลย ให้คืนค่าขึ้นศาลชั้น
อุทธรณ์ทั้งหมดให้แก่จำเลย ค่าฤชาธรรมเนียมชั้นอุทธรณ์นอกจากนี้ให้เป็น
พับ
จำเลยฎีกา โดยได้รับอนุญาตจากศาลฎีกาฎีวินิฉัว่ดี
นี้
ชั้ต้พิห้จำริ


--- Page 10 ---

ศาลฎีกาวินิจฉัยว่า 
คดีนี้ศาลชั้นต้นพิพากษาให้จำเลยและบริวารขน
ย้ายทรัพย์สินและรื้อถอนสิ่งปลูกสร้างออกจากที่ดินโฉนดเลขที่ 16509 กับให้
จำเลยใช้ค่าเสียหายเดือนละ 2,000 บาท แก่โจทก์ นับถัดจากวันฟ้องเป็นต้น
ไป (ฟ้องวันที่ 18 กันยายน 2561) จนกว่าจำเลยและบริวารจะออกไปจากที่ดิน
ของโจทก์ กับใช้ค่าฤชาธรรมเนียมแทนโจทก์ โดยกำหนดค่าทนายความให้
3,000 บาท ค่าใช้จ่ายในการดำเนินคดีให้เป็นพับ
คดีมีปัญหาต้องวินิจฉัยตามฎีกาของจำเลยว่า การที่ศาลอุทธรณ์ภาค 7
ยกอุทธรณ์ของจำเลยชอบด้วยกฎหมายหรือไม่ เห็นว่า ประมวลกฎหมายวิธี
พิจารณาความแพ่ง มาตรา 229 บัญญัติว่า "การอุทธรณ์นั้นให้ทำเป็นหนังสือ
ยื่นต่อศาลชั้นต้นซึ่งมีคำพิพากษาหรือคำสั่งภายในกำหนดหนึ่งเดือนนับแต่
วันที่ได้อ่านคำพิพากษาหรือคำสั่งนั้น และผู้อุทธรณ์ต้องนำเงินค่าธรรมเนียม
ซึ่งจะต้องใช้แก่คู่ความอีกฝ่ายหนึ่งตามคำพิพากษาหรือคำสั่งมาวางศาล
พร้อมกับอุทธรณ์นั้นด้วย..." 
จำเลยยื่นอุทธรณ์ขอให้ศาลอุทธรณ์ภาค 
7
พิพากษากลับคำพิพากษาศาลชั้นต้นโดยพิพากษาให้จำเลยได้กรรมสิทธิ์ใน
ที่ดินพิพาทโดยการครอบครองปรปักษ์ แต่ปรากฏว่าจำเลยเสียค่าขึ้นศาลชั้น
อุทธรณ์ในทุนทรัพย์ตามฟ้องและฟ้องแย้งเท่านั้น 
โดยมิได้นำเงินค่า
ธรรมเนียมซึ่งจะต้องใช้แก่คู่ความอีกฝ่ายหนึ่งตามคำพิพากษาศาลชั้นต้นมา
วางศาลพร้อมกับอุทธรณ์ตามบทบัญญัติของกฎหมายดังกล่าว เมื่อจำเลยไม่
นำเงินค่าธรรมเนียมดังกล่าวมาวางศาลพร้อมกับอุทธรณ์ อุทธรณ์ของจำเลย
จึงเป็นอุทธรณ์ที่ไม่ชอบด้วยกฎหมาย 
ศาลชั้นต้นชอบที่จะมีคำสั่งไม่รับ
อุทธรณ์ได้ทันที และทนายความจำเลยเป็นผู้ลงลายมือชื่อเป็นผู้อุทธรณ์ ผู้
เรียง ผู้เขียนหรือพิมพ์ ดังนั้น ทนายความจำเลยย่อมต้องทราบว่าต้องนำเงิน
ค่าธรรมเนียมซึ่งจะต้องใช้แก่คู่ความอีกฝ่ายหนึ่งตามคำพิพากษามาวาง
พร้อมกับอุทธรณ์ ส่วนที่จำเลยฎีกาว่า เจ้าหน้าที่ศาลชั้นต้นนำสำนวนคดีมา
คิดค่าธรรมเนียมศาลในชั้นอุทธรณ์เป็นเหตุให้จำเลยชำระค่าธรรมเนียมศาล
ไม่ครบเป็นความผิดหลงของเจ้าหน้าที่ศาลชั้นต้นนั้น จะเห็นได้ว่าสำนวนศาล
ในส่วนบัญชีค่าฤชาธรรมเนียม 
มีการบันทึกเกี่ยวกับค่าขึ้นศาล 
ค่าส่งคำคู่
ความ ค่าป่วยการพยานโจทก์ ค่าทนายความ รวม 4,260 บาท ชัดเจน จำเลย
สามารถตรวจสอบได้ว่าค่าฤชาค่าธรรมเนียมที่จำเลยต้องใช้แทนโจทก์ตาม
คำพิพากษาของศาลชั้นต้นนั้นเป็นจำนวนเท่าใด ดังนั้นข้ออ้างของจำเลยจึง
ฟังไม่ขึ้น 
แม้ศาลชั้นต้นสั่งรับอุทธรณ์ของจำเลยมาก็ไม่มีผลทำให้อุทธรณ์
ของจำเลยที่ไม่ชอบด้วยกฎหมายกลับเป็นอุทธรณ์ที่ชอบด้วยกฎหมาย 
ที่
ศาลอุทธรณ์ภาค 7 พิพากษายกอุทธรณ์ของจำเลยจึงชอบแล้ว ฎีกาของ
จำเลยฟังไม่ขึ้น
อนึ่ง ศาลชั้นต้นวินิจฉัยยกฟ้องแย้งของจำเลย แต่มิได้มีคำพิพากษา
ยกฟ้องแย้งและมิได้มีคำสั่งในเรื่องค่าฤชาธรรมเนียมในส่วนฟ้องแย้งเป็นการ
ไม่ชอบตามประมวลกฎหมายวิธีพิจารณาความแพ่ง มาตรา 161 และ 167
นึ่ปั
นี้ป็ปัข้อั
กี่ด้รีร้


--- Page 11 ---

วรรคหนึ่ง 
ปัญหานี้เป็นปัญหาข้อกฎหมายอันเกี่ยวด้วยความสงบเรียบร้อย
ของประชาชน 
ศาลฎีกามีอำนาจยกขึ้นวินิจฉัยและแก้ไขให้ถูกต้องได้ตาม
ประมวลกฎหมายวิธีพิจารณาความแพ่ง มาตรา 142 (5) และจำเลยฎีกาเพียง
ขอให้ย้อนสำนวนไปให้ศาลอุทธรณ์ภาค 7 พิจารณาพิพากษาใหม่ มิได้ขอให้
ตนเป็นฝ่ายชนะคดี 
จึงเป็นคำขอให้ปลดเปลื้องทุกข์อันไม่อาจคำนวณเป็น
ราคาเงินได้ซึ่งต้องเสียค่าขึ้นศาลในชั้นฎีกาเพียง 200 บาท ตามตาราง 1 (2)
(ข) ท้ายประมวลกฎหมายวิธีพิจารณาความแพ่ง แต่จำเลยเสียค่าขึ้นศาลมา
อย่างคดีมีทุนทรัพย์ทั้งส่วนฟ้องจำนวน 4,000 บาท และฟ้องแย้งจำนวน
4,000 บาท จึงให้คืนค่าขึ้นศาลส่วนที่เกินแก่จำเลย
พิพากษายืน ให้ยกฟ้องแย้งของจำเลย ค่าฤชาธรรมเนียมส่วนฟ้องแย้ง
ในศาลชั้นต้นให้เป็นพับ ให้คืนค่าขึ้นศาลชั้นฎีกาส่วนฟ้องและฟ้องแย้งที่เกิน
200 บาท แก่จำเลย ค่าฤชาธรรมเนียมชั้นฎีกานอกจากที่สั่งคืนให้เป็นพับ
(เธียรดนัย ธรรมดุษฎี-ศิริชัย ศิริชื่นวิจิตร-ไชยผล สุรวงษ์สิน)
ศาลจังหวัดสุพรรณบุรี - นายอธิคม ถนัดกตัญญู
ศาลอุทธรณ์ภาค 7 - นายพิทยา ลิ้มสุวัฒน์
แหล่งที่มา
กองผู้ช่วยผู้พิพากษาศาลฎีกา
แผนก
หมายเลขคดีแดงศาลชั้น
ต้น
หมายเหตุ
___________________________
คำสั่งคำร้องที่ ครพ.ร.
4920/2567
นางดวงกมล วรรณรัตน์
โจทก์
บริษัทซิกม่า พลาสติก เอเชีย
จำกัด
จำเลย
(สุจินต์ เชี่ยวชาญศิลป์-)


--- Page 12 ---

ศาลแรงงานภาค 2 -
-
แหล่งที่มา
คำร้องขออนุญาตฎีกา
แผนก
หมายเลขคดีแดงศาลชั้น
ต้น
หมายเหตุ
___________________________
คำสั่งคำร้องที่ ครพ.ผบ.
710/2567
บริษัท ฮ.
โจทก์
นางสาว น. กับพวก
จำเลย
ป.วิ.พ. มาตรา 247 วรรคสอง
พ.ร.บ.วิธีพิจารณาคดีผู้บริโภค พ.ศ.2551 มาตรา 49 วรรคสอง, 51
คำพิพากษาหรือคำสั่งศาลอุทธรณ์ภาค 9 แผนกคดีผู้บริโภคย่อมเป็น
ที่สุด ตาม พ.ร.บ.วิธีพิจารณาคดีผู้บริโภค พ.ศ. 2551 มาตรา 49 วรรคสอง แต่
คู่ความอาจขออนุญาตฎีกาได้ 
โดยยื่นคำร้องขออนุญาตฎีกามาพร้อมกับ
คำฟ้องฎีกาต่อศาลชั้นต้น 
แล้วให้ศาลชั้นต้นส่งคำร้องพร้อมคำฟ้องฎีกาดัง
กล่าวไปยังศาลฎีกาเพื่อวินิจฉัยต่อไป ตาม ป.วิ.พ. มาตรา 247 วรรคสอง
ประกอบ พ.ร.บ.วิธีพิจารณาคดีผู้บริโภค พ.ศ. 2551 มาตรา 51 แต่ปรากฏว่าจำ
ที่ม่ด้
ยื่คำร้นุฎีร้กัคำฟ้ฎีอั


--- Page 13 ---

จำเลยที่ 
2 
ไม่ได้ยื่นคำร้องขออนุญาตฎีกามาพร้อมกับคำฟ้องฎีกา 
อัน
เป็นการไม่ปฏิบัติตามขั้นตอนที่กฎหมายกำหนด อีกทั้งบทบัญญัติว่าด้วยการ
ฎีกาเป็นบทบัญญัติที่กำหนดให้ศาลฎีกาเท่านั้นมีอำนาจในการพิจารณาสั่ง
อนุญาตให้ฎีกา และรับฎีกาหรือไม่ การที่ศาลชั้นต้นมีคำสั่งรับฎีกาของจำเลย
ที่ 2 เสียเองจึงเป็นการไม่ชอบ ศาลฎีกาเห็นควรแก้ไขให้ถูกต้อง จึงมีคำสั่ง
ยกคำสั่งรับฎีกาของศาลชั้นต้น และมีคำสั่งไม่รับฎีกาของจำเลยที่ 2 จำเลยที่
2 เป็นผู้บริโภคได้รับยกเว้นค่าฤชาธรรมเนียมทั้งปวง จึงให้คืนค่าขึ้นศาลชั้น
ฎีกาและค่าส่งคำคู่ความทั้งหมดแก่จำเลยที่ 2
___________________________
คดีสืบเนื่องมาจากศาลชั้นต้นมีคำพิพากษาให้จำเลยทั้งสองร่วมกัน
หรือแทนกันชำระเงิน 145,000 บาท พร้อมดอกเบี้ยอัตราร้อยละ 7.5 ต่อปี ของ
ต้นเงินดังกล่าวนับแต่วันถัดจากวันฟ้อง (ฟ้องวันที่ 19 กรกฎาคม 2562)
เป็นต้นไปจนกว่าจะชำระเสร็จแก่โจทก์ กับให้จำเลยทั้งสองร่วมกันใช้ค่าฤชา
ธรรมเนียมแทนโจทก์โดยกำหนดค่าทนายความ 3,000 บาท เฉพาะค่าขึ้น
ศาลให้ใช้แทนตามทุนทรัพย์ที่โจทก์ชนะคดี คำขออื่นนอกจากนี้ให้ยก ต่อมา
จำเลยทั้งสองไม่ชำระหนี้ตามคำพิพากษาดังกล่าว 
โจทก์ขอให้ออกหมาย
บังคับคดีและนำเจ้าพนักงานบังคับคดียึดที่ดินโฉนดเลขที่ 30620 พร้อมสิ่ง
ปลูกสร้างของจำเลยที่ 2 ซึ่งติดจำนองแก่ธนาคารเพื่อการเกษตรและสหกรณ์
การเกษตรออกขายทอดตลาดโดยติดจำนอง
จำเลยที่ 2 ยื่นคำร้องขอให้เพิกถอนการขายทอดตลาด
โจทก์ยื่นคำคัดค้านขอให้ยกคำร้อง
ศาลชั้นต้นไต่สวนและมีคำสั่งว่าจำเลยที่ 2 ไม่นำพยานเข้าไต่สวนให้
ฟังได้ตามคำร้อง ข้อเท็จจริงจึงฟังได้ว่าการขายทอดตลาดชอบด้วยกฎหมาย
จึงให้ยกคำร้อง ค่าฤชาธรรมเนียมให้เป็นพับ
จำเลยที่ 2 อุทธรณ์
ศาลอุทธรณ์ภาค 9 แผนกคดีผู้บริโภคพิพากษายืน ค่าฤชาธรรมเนียม
ชั้นอุทธรณ์เป็นพับ
จำเลยที่ 2 ยื่นฎีกา ศาลชั้นต้นมีคำสั่งรับฎีกาของจำเลยที่ 2
ศาลฎีกาแผนกคดีผู้บริโภควินิจฉัยว่า 
คำพิพากษาหรือคำสั่งศาล
อุทธรณ์ภาค 
9 
แผนกคดีผู้บริโภคย่อมเป็นที่สุด 
ตามพระราชบัญญัติวิธี
พิจารณาคดีผู้บริโภค พ.ศ. 2551 มาตรา 49 วรรคสอง แต่คู่ความอาจขอ
อนุญาตฎีกาได้ โดยยื่นคำร้องขออนุญาตฎีกามาพร้อมกับคำฟ้องฎีกาต่อศาล
ชั้นต้น 
แล้วให้ศาลชั้นต้นส่งคำร้องพร้อมคำฟ้องฎีกาดังกล่าวไปยังศาลฎีกา
พื่วินิฉัต่วิธีพิพ่


--- Page 14 ---

เพื่อวินิจฉัยต่อไป ตามประมวลกฎหมายวิธีพิจารณาความแพ่ง มาตรา 247
วรรคสอง ประกอบพระราชบัญญัติวิธีพิจารณาคดีผู้บริโภค พ.ศ. 2551 มาตรา
51 แต่ปรากฏว่าจำเลยที่ 2 ไม่ได้ยื่นคำร้องขออนุญาตฎีกามาพร้อมกับคำฟ้อง
ฎีกา อันเป็นการไม่ปฏิบัติตามขั้นตอนที่กฎหมายกำหนด อีกทั้งบทบัญญัติว่า
ด้วยการฎีกาเป็นบทบัญญัติที่กำหนดให้ศาลฎีกาเท่านั้นมีอำนาจในการ
พิจารณาสั่งอนุญาตให้ฎีกา และรับฎีกาหรือไม่ การที่ศาลชั้นต้นมีคำสั่งรับ
ฎีกาของจำเลยที่ 2 เสียเองจึงเป็นการไม่ชอบ ศาลฎีกาเห็นควรแก้ไขให้ถูก
ต้อง
จึงมีคำสั่งยกคำสั่งรับฎีกาของศาลชั้นต้น 
และมีคำสั่งไม่รับฎีกาของ
จำเลยที่ 2 จำเลยที่ 2 เป็นผู้บริโภคได้รับยกเว้นค่าฤชาธรรมเนียมทั้งปวง จึง
ให้คืนค่าขึ้นศาลชั้นฎีกาและค่าส่งคำคู่ความทั้งหมดแก่จำเลยที่ 2
(ธรรมนูญ สิงห์สาย-กษิดิศ มงคลศิริภัทรา-ชาญณรงค์ ปราณีจิตต์)
-
-
แหล่งที่มา
หนังสือคำพิพากษาศาลฎีกา
แผนก
หมายเลขคดีแดงศาลชั้น
ต้น
หมายเหตุ
___________________________
คำสั่งคำร้องที่ ท. 393/2567
นาย ก.
โจทก์
ธนาคาร ท. โดยบริษัทบริหาร
สินทรัพย์ ก. ผู้เข้าสวมสิทธิเป็นคู่
ความแทน
ผู้ร้อง
สิบตำรวจโทหรือนาย ส.
จำเลย
ป.วิ.พ. มาตรา 1 (3), 18, 247ก้
พิ่ติวิธีพิพ่บั
ที่


--- Page 15 ---

พ.ร.บ.แก้ไขเพิ่มเติมประมวลกฎหมายวิธีพิจารณาความแพ่ง (ฉบับที่ 27)
พ.ศ. 2558 มาตรา 9
ศาลชั้นต้นมีคำพิพากษาถึงที่สุดแล้ว ผู้ร้องยื่นคำร้องขอให้เพิกถอนคำ
สั่งเจ้าพนักงานบังคับคดี เมื่อวันที่ 20 พฤษภาคม 2564 ถือว่าเป็นคำฟ้องที่ยื่น
ภายหลังจากที่ พ.ร.บ.แก้ไขเพิ่มเติมประมวลกฎหมายวิธีพิจารณาความแพ่ง
(ฉบับที่ 27) พ.ศ. 2558 ใช้บังคับ การฎีกาผู้ร้องต้องยื่นคำร้องขออนุญาตฎีกา
พร้อมกับคำฟ้องฎีกาตาม ป.วิ.พ. มาตรา 247
การยื่นคำร้องขออนุญาตฎีกาถือเป็นหน้าที่ของผู้ร้องผู้ฎีกาที่จะต้องยื่น
คำร้องพร้อมคำฟ้องฎีกา 
ศาลชั้นต้นไม่มีหน้าที่แจ้งให้ผู้ร้องยื่นคำร้องก่อน
เพราะไม่ใช่กรณียื่นคำร้องขออนุญาตฎีกาแล้วมีข้อบกพร่องตาม 
ป.วิ.พ.
มาตรา 18
___________________________
คดีสืบเนื่องจากศาลชั้นต้นพิพากษาให้จำเลยชำระหนี้แก่โจทก์ 
แต่
จำเลยไม่ชำระ โจทก์ขอให้ศาลออกหมายบังคับคดีและนำเจ้าพนักงานบังคับ
คดียึดที่ดินโฉนดเลขที่ 14553 พร้อมสิ่งปลูกสร้างของจำเลยซึ่งติดจำนองแก่
ธนาคาร ท. ออกขายทอดตลาดชำระหนี้แก่โจทก์ ธนาคาร ท. ยื่นคำร้อง
ขอรับชำระหนี้จำนองก่อน ศาลชั้นต้นมีคำสั่งอนุญาต เจ้าพนักงานบังคับคดี
ขายทอดตลาดที่ดินพร้อมสิ่งปลูกสร้างดังกล่าวและจัดทำบัญชีส่วนเฉลี่ยแจ้ง
ให้บรรดาเจ้าหนี้มารับรองแล้ว แต่ธนาคาร ท. ไม่มา ต่อมาผู้ร้องซึ่งเป็นผู้รับ
โอนสิทธิเรียกร้องจากธนาคาร 
ท. 
ยื่นคำขอรับเงินที่ได้จากการขายทอด
ตลาดเจ้าพนักงานบังคับคดีมีคำสั่งว่าผู้ร้องมิได้เรียกเอาเงินภายใน 5 ปี จึงให้
ส่งเป็นรายได้แผ่นดินตามประมวลกฎหมายวิธีพิจารณาความแพ่ง มาตรา 345
(ใหม่)
ผู้ร้องยื่นคำร้องขอให้เพิกถอนคำสั่งเจ้าพนักงานบังคับคดีและมีคำสั่ง
ให้เจ้าพนักงานบังคับคดีจ่ายเงินที่ได้จากการขายทอดตลาดให้แก่ผู้ร้อง
ศาลชั้นต้นมีคำสั่งยกคำร้อง
ผู้ร้องอุทธรณ์
ศาลอุทธรณ์ภาค 2 พิพากษายืน
ผู้ร้องฎีกา
ศาลฎีกามีคำสั่งที่ ครพ. 3262/2566 ไม่รับฎีกา
ผู้ร้องยื่นคำร้องฉบับนี้ฎีวินิฉัว่
ชั้ต้มีคำพิถึ
ที่สุล้ผู้ร้
ยื่


--- Page 16 ---

ศาลฎีกาวินิจฉัยว่า 
ศาลชั้นต้นมีคำพิพากษาถึงที่สุดแล้ว 
ผู้ร้องยื่น
คำร้องขอให้เพิกถอนคำสั่งเจ้าพนักงานบังคับคดี เมื่อวันที่ 20 พฤษภาคม
2564 
ภายหลังจากที่พระราชบัญญัติแก้ไขเพิ่มเติมประมวลกฎหมายวิธี
พิจารณาความแพ่ง (ฉบับที่ 27) พ.ศ. 2558 ใช้บังคับ คำร้องของผู้ร้องถือว่า
เป็นคำฟ้องตามประมวลกฎหมายวิธีพิจารณาความแพ่ง มาตรา 1 (3) การฎีกา
คำพิพากษาหรือคำสั่งของศาลอุทธรณ์ต้องเป็นไปตามประมวลกฎหมายวิธี
พิจารณาความแพ่ง มาตรา 247 ที่แก้ไขตามพระราชบัญญัติดังกล่าวข้างต้น ผู้
ร้องต้องยื่นคำร้องขออนุญาตฎีกาพร้อมกับคำฟ้องฎีกาและการยื่นคำร้องขอ
อนุญาตฎีกาถือเป็นหน้าที่ของผู้ร้องผู้ฎีกาที่จะต้องยื่นคำร้องพร้อมคำฟ้อง
ฎีกา การที่ผู้ร้องไม่ยื่นคำร้องขออนุญาตฎีกา ศาลชั้นต้นไม่มีหน้าที่แจ้งให้ผู้
ร้องยื่นคำร้องก่อน 
เพราะไม่ใช่กรณียื่นคำร้องขออนุญาตฎีกาแล้วมีข้อ
บกพร่องตามประมวลกฎหมายวิธีพิจารณาความแพ่ง มาตรา 18 ส่วนที่ผู้ร้อง
อ้างว่า 
ผู้ร้องได้สอบถามและปรึกษาเจ้าหน้าที่ศาลก่อนยื่นคำฟ้องฎีกาแล้ว
แจ้งว่าผู้ร้องไม่จำเป็นต้องยื่นคำร้องขออนุญาตฎีกานั้น การปรึกษาและผู้ร้อง
ตัดสินใจดำเนินการตามคำปรึกษาดังกล่าวเป็นเรื่องส่วนตัวของผู้ร้อง 
คำสั่ง
ศาลฎีกาที่ ครพ. 3262/2566 เป็นอันถึงที่สุดแล้ว กรณีไม่มีเหตุที่จะไต่สวนข้อ
เท็จจริงหรือมีคำสั่งรับฎีกาของผู้ร้องหรือมีคำสั่งอนุญาตให้ขยายระยะเวลา
ยื่นคำร้องขออนุญาตฎีกาและฎีกา ให้ยกคำร้อง
(ศตวรรษ ทาแก้ว-ชวลิต อิศรเดช-พรชัย พุ่มกำพล)
-
-
แหล่งที่มา
หนังสือคำพิพากษาศาลฎีกา
แผนก
หมายเลขคดีแดงศาลชั้น
ต้น
หมายเหตุ
___________________________
คำสั่งคำร้องที่ คร.อท.
317/2567
นาย ป.
โจทก์
นาย ส.
จำเลย


--- Page 17 ---

ป.วิ.อ. มาตรา 221
พ.ร.บ.วิธีพิจารณาคดีทุจริตและประพฤติมิชอบ พ.ศ. 2559 มาตรา 44, 46
ตาม พ.ร.บ.วิธีพิจารณาคดีทุจริตและประพฤติมิชอบ พ.ศ. 2559 มาตรา
44 วรรคหนึ่ง บัญญัติว่า การฎีกาคำพิพากษาหรือคำสั่งของศาลอุทธรณ์
แผนกคดีทุจริตและประพฤติมิชอบ 
ให้ผู้ฎีกายื่นคำร้องแสดงเหตุที่ศาลฎีกา
ควรรับฎีกาไว้พิจารณาตามมาตรา 46 พร้อมกับคำฟ้องฎีกาต่อศาลชั้นต้นที่มี
คำพิพากษาหรือคำสั่งในคดีนั้น เมื่อโจทก์ยื่นฎีกาโดยมิได้ยื่นคำร้องขอฎีกา
มาด้วย จึงไม่ชอบด้วยบทบัญญัติดังกล่าว ส่วนคำร้องขอให้ผู้พิพากษาซึ่ง
พิจารณาคดีในศาลชั้นต้นและศาลอุทธรณ์อนุญาตให้ฎีกา ตาม ป.วิ.อ. มาตรา
221 ที่โจทก์ยื่นมาพร้อมกับฎีกานั้น ก็ไม่อาจแปลได้ว่าเป็นคำร้องขอฎีกาตาม
ที่บัญญัติไว้ ต้องถือว่าเป็นการฎีกาโดยไม่มีคำร้องขอฎีกาต่อศาลฎีกามาด้วย
เป็นการไม่ชอบ
___________________________
โจทก์ยื่นคำร้องขออนุญาตให้ฎีกาตามประมวลกฎหมายวิธีพิจารณา
ความอาญา มาตรา 221 พร้อมฎีกาคัดค้านคำพิพากษาศาลอุทธรณ์แผนกคดี
ทุจริตและประพฤติมิชอบ ลงวันที่ 15 มิถุนายน 2566
ศาลฎีกาแผนกคดีคำสั่งคำร้องและขออนุญาตฎีกาในศาลฎีกาวินิจฉัย
ว่า ตามพระราชบัญญัติวิธีพิจารณาคดีทุจริตและประพฤติมิชอบ พ.ศ. 2559
มาตรา 44 วรรคหนึ่ง บัญญัติว่า การฎีกาคำพิพากษาหรือคำสั่งของศาล
อุทธรณ์แผนกคดีทุจริตและประพฤติมิชอบ 
ให้ผู้ฎีกายื่นคำร้องแสดงเหตุที่
ศาลฎีกาควรรับฎีกาไว้พิจารณาตามมาตรา 46 พร้อมกับคำฟ้องฎีกาต่อศาล
ชั้นต้นที่มีคำพิพากษาหรือคำสั่งในคดีนั้น 
เมื่อโจทก์ยื่นฎีกาโดยมิได้ยื่น
คำร้องขอฎีกามาด้วย จึงไม่ชอบด้วยบทบัญญัติดังกล่าว ส่วนคำร้องขอให้ผู้
พิพากษาซึ่งพิจารณาคดีในศาลชั้นต้นและศาลอุทธรณ์อนุญาตให้ฎีกา 
ตาม
ประมวลกฎหมายวิธีพิจารณาความอาญา มาตรา 221 ที่โจทก์ยื่นมาพร้อมกับ
ฎีกานั้น 
ก็ไม่อาจแปลได้ว่าเป็นคำร้องขอฎีกาตามที่บัญญัติไว้ 
ต้องถือว่า
เป็นการฎีกาโดยไม่มีคำร้องขอฎีกาต่อศาลฎีกามาด้วย เป็นการไม่ชอบ
จึงมีคำสั่งไม่รับคำร้อง และไม่รับฎีกาของโจทก์
(กงจักร โพธิ์พร้อม-สาคร ตั้งวรรณวิบูลย์-วิชาญ ศิริเศรษฐ์)


--- Page 18 ---

-
-
แหล่งที่มา
หนังสือคำพิพากษาศาลฎีกา
แผนก
หมายเลขคดีแดงศาลชั้น
ต้น
หมายเหตุ
___________________________
คำสั่งคำร้องที่ ครพ. 308/2567 บริษัท บ.
โจทก์
บริษัท ว.
ผู้ร้อง
บริษัท พ. กับพวก
จำเลย
ป.วิ.พ. มาตรา 323
ศาลชั้นต้นมีคำสั่งให้ผู้ร้องวางเงินเพื่อเป็นประกันการชำระค่าสินไหม
ทดแทนแก่โจทก์หรือเจ้าหนี้ตามคำพิพากษา ผู้ร้องไม่ปฏิบัติตามคำสั่ง ศาล
ชั้นต้นจึงมีคำสั่งจำหน่ายคดีของผู้ร้องออกจากสารบบความ ซึ่งคำสั่งศาลชั้น
ต้นเป็นที่สุดตาม ป.วิ.พ. มาตรา 323 วรรคสี่ อันเป็นบทมาตราที่บัญญัติไว้
เป็นการเฉพาะ จึงไม่อาจขออนุญาตฎีกาได้
___________________________
คดีสืบเนื่องมาจาก เมื่อวันที่ 20 ธันวาคม 2561 ศาลชั้นต้นมีคำพิพากษา
ให้จำเลยที่ 1 ชำระเงิน 42 ล้านบาทเศษ พร้อมดอกเบี้ยแก่โจทก์ ต่อมาวันที่
27 กุมภาพันธ์ 2562 ศาลชั้นต้นออกหมายบังคับคดีเฉพาะจำเลยที่ 1 ต่อมาวัน
ที่ 6 มีนาคม 2562 ผู้แทนโจทก์นำยึดทรัพย์ของจำเลยที่ 1 เป็นที่ดิน 1 แปลง
พร้อมสิ่งปลูกสร้างห้องชุด 57 ห้อง ต่อมาวันที่ 25 สิงหาคม 2563 ศาล
อุทธรณ์มีคำพิพากษายืนให้จำเลยที่ 1 ชำระเงินจำนวนดังกล่าวแก่โจทก์วั
ที่กัผู้ร้ขัรัย์
ยื่คำร้ว่
ที่ดิดัล่


--- Page 19 ---

วันที่ 18 กันยายน 2563 ผู้ร้องขัดทรัพย์ยื่นคำร้องว่า ที่ดินแปลงดังกล่าว
พร้อมสิ่งปลูกสร้างห้องชุด 57 ห้อง ที่เจ้าพนักงานบังคับคดียึดไว้ไม่ใช่ของ
จำเลยที่ 1 แต่เป็นของผู้ร้องซึ่งติดจำนองแก่ธนาคาร จำเลยที่ 1 เพียงแต่มีชื่อ
ในโฉนดที่ดินแทนผู้ร้องเท่านั้น ผู้ร้องและจำเลยที่ 1 ลงทุนทำธุรกิจอาคารชุด
ร่วมกัน ผู้ร้องเป็นผู้ครอบครองและบริหารงานอาคารชุด รวมทั้งผ่อนชำระหนี้
จำนองด้วยตนเองเรื่อยมา 
ผู้ร้องยื่นคำร้องขัดทรัพย์เกินกว่าเวลาที่กฎหมาย
กำหนดเนื่องจากทุนทรัพย์สูงจึงต้องใช้เวลารวบรวมเงินค่าธรรมเนียมศาล
ขอให้ปล่อยทรัพย์ที่ดินแปลงพร้อมสิ่งปลูกสร้างห้องชุดดังกล่าว และยกเลิก
วันนัดขายทอดตลาด
โจทก์ยื่นคำคัดค้าน ขอให้ยกคำร้องขัดทรัพย์ และยื่นคำร้องให้ผู้ร้อง
วางเงินประกันค่าสินไหมทดแทนแก่โจทก์
วันนัดไต่สวน ศาลชั้นต้นมีคำสั่งให้ผู้ร้องชำระค่าขึ้นศาลของทุนทรัพย์
ส่วนที่เกิน 50 ล้านบาท ภายใน 30 วัน มิฉะนั้นถือว่าทิ้งคำร้อง (คิดเป็นเงิน
19,997 
บาท) 
และเห็นสมควรให้ผู้ร้องวางเงินประกันการชำระค่าสินไหม
ทดแทนแก่โจทก์ตามประมวลกฎหมายวิธีพิจารณาความแพ่ง 
มาตรา 
323
วรรคสี่ เป็นเงิน 3,400,000 บาท ภายใน 30 วัน
ศาลชั้นต้นมีคำสั่งว่า ผู้ร้องไม่วางเงินประกัน จึงให้จำหน่ายคดีออกจาก
สารบบความ ค่าฤชาธรรมเนียมให้เป็นพับ ยกเลิกวันนัดไต่สวน
ผู้ร้องยื่นอุทธรณ์คำสั่งฉบับที่ 1 โต้แย้งว่า คำสั่งศาลชั้นต้นที่ให้ผู้ร้อง
ชำระค่าขึ้นศาลเพิ่มเติมและวางเงินประกัน 3,400,000 บาท ไม่ถูกต้อง
ศาลชั้นต้นมีคำสั่งในวันยื่นอุทธรณ์ฉบับที่ 1 ว่า คดีนี้ ศาลมีคำสั่ง
จำหน่ายคดีตามประมวลกฎหมายวิธีพิจารณาความแพ่ง มาตรา 323 วรรคสี่
อันถึงที่สุดแล้ว ผู้ร้องจึงไม่อาจอุทธรณ์คำสั่งให้วางเงิน และไม่มีคดีอยู่ใน
สารบบอันอาจใช้สิทธิอุทธรณ์คำสั่งเรื่องให้วางค่าขึ้นศาลเพิ่มได้ 
จึงไม่รับ
อุทธรณ์ฉบับที่ 1
ผู้ร้องยื่นอุทธรณ์คำสั่งฉบับที่ 
2 
โต้แย้งว่า 
คำสั่งศาลชั้นต้นที่ให้
จำหน่ายคดีออกจากสารบบความ 
เนื่องจากให้ผู้ร้องวางเงินประกันสูงถึง
3,400,000 บาท ภายใน 30 วัน ในภาวะเศรษฐกิจปัจจุบัน เป็นการใช้ดุลพินิจที่
ไม่ชอบ เพราะโจทก์สามารถบังคับต่อทรัพย์ที่ยึดไว้ได้อยู่แล้ว ขอให้ยกเลิก
คำสั่งจำหน่ายคดี และให้ศาลชั้นต้นไต่สวนคำร้องขัดทรัพย์ต่อไป
ศาลชั้นต้นมีคำสั่งรับอุทธรณ์ฉบับที่ 2 และโจทก์ยื่นคำแก้อุทธรณ์ว่า คำ
สั่งจำหน่ายคดีถึงที่สุดแล้วขอให้ยกอุทธรณ์ฉบับที่ 2
ศาลอุทธรณ์ภาค 2 ยกคำร้อง ค่าคำร้องเป็นพับ
ผู้ร้องยื่นคำร้องขอให้ระงับการขายทอดตลาดที่ดินพร้อมห้องชุด
ชั้ต้ม่นุ


--- Page 20 ---

ศาลชั้นต้นไม่อนุญาต
ผู้ร้องยื่นอุทธรณ์คำสั่งฉบับที่ 3 โต้แย้งว่า คดียังไม่ถึงที่สุด โดยอยู่
ระหว่างการพิจารณาของศาลอุทธรณ์ภาค 2 ชอบที่ศาลชั้นต้นจะระงับการ
ขายทอดตลาดไว้ก่อนได้ 
เพราะหากขายทอดตลาดไปแล้วอาจทำให้ผู้ร้อง
เสียหายในภายหลังได้
ศาลอุทธรณ์ภาค 2 พิพากษายืน
ผู้ร้องยื่นคำร้องขออนุญาตฎีกาพร้อมฎีกา 
และคำร้องขอทุเลาการ
บังคับคดีศาลฎีกาแผนกคดีคำสั่งคำร้องและขออนุญาตฎีกาในศาลฎีกา
วินิจฉัยว่า 
ฎีกาของผู้ร้องเป็นกรณีที่ศาลชั้นต้นมีคำสั่งให้ผู้ร้องวางเงินเพื่อ
เป็นประกันการชำระค่าสินไหมทดแทนแก่โจทก์หรือเจ้าหนี้ตามคำพิพากษา
ผู้ร้องไม่ปฏิบัติตามคำสั่ง ศาลชั้นต้นจึงมีคำสั่งจำหน่ายคดีของผู้ร้องออกจาก
สารบบความ 
ซึ่งคำสั่งศาลชั้นต้นเป็นที่สุดตามประมวลกฎหมายวิธีพิจารณา
ความแพ่ง มาตรา 323 วรรคสี่ อันเป็นบทมาตราที่บัญญัติไว้เป็นการเฉพาะ จึง
ไม่อาจขออนุญาตฎีกาได้
จึงมีคำสั่งยกคำร้องขออนุญาตฎีกา ไม่รับฎีกาของผู้ร้อง และยกคำร้อง
ขอทุเลาการบังคับในระหว่างฎีกา 
คืนค่าขึ้นศาลชั้นฎีกาทั้งหมดให้แก่ผู้ร้อง
ค่าฤชาธรรมเนียมอื่นนอกจากที่สั่งคืนให้เป็นพับ
(กงจักร โพธิ์พร้อม-กิตติพงษ์ ศิริโรจน์-วิชาญ ศิริเศรษฐ์)
-
-
แหล่งที่มา
หนังสือคำพิพากษาศาลฎีกา
แผนก
หมายเลขคดีแดงศาลชั้น
ต้น
หมายเหตุ
___________________________
คำสั่งคำร้องที่ ท. 288/2567
อัยการสูงสุด
ผู้ร้อง


--- Page 21 ---

นาง ก.
ผู้คัดค้าน
นาย ส.
ผู้ถูกกล่าว
หา
ป.วิ.อ. มาตรา 46
ตาม ป.วิ.อ. มาตรา 46 ที่บัญญัติให้การพิพากษาคดีส่วนแพ่ง ศาลจำ
ต้องถือข้อเท็จจริงตามที่ปรากฏในคำพิพากษาคดีส่วนอาญาหมายความ
เพียงว่า ถ้ามีคำพิพากษาคดีส่วนอาญาถึงที่สุดแล้ว ในการพิจารณาพิพากษา
คดีส่วนแพ่งศาลจำต้องถือข้อเท็จจริงตามที่ปรากฏในคำพิพากษาคดีส่วน
อาญา เมื่อคดีอาญาที่ผู้ถูกกล่าวหาเป็นโจทก์ฟ้อง ร. เป็นจำเลยยังอยู่ระหว่าง
การพิจารณาของศาลชั้นต้น คดียังไม่มีคำพิพากษาถึงที่สุด ประกอบกับศาล
ฎีกาทำคำพิพากษาคดีนี้เสร็จแล้ว 
และอยู่ในระหว่างการนัดฟังคำพิพากษา
ศาลฎีกาของศาลชั้นต้น 
กรณีจึงไม่มีเหตุอันสมควรที่จะให้งดการอ่านคำ
พิพากษาศาลฎีกาและอนุญาตให้ผู้ถูกกล่าวหายื่นบัญชีระบุพยานเพิ่มเติม
ตามขอได้
___________________________
ผู้ร้องและผู้คัดค้านทั้งห้าไม่ได้รับสำเนาคำร้อง
ศาลชั้นต้นพิพากษาให้ทรัพย์สินในชื่อผู้คัดค้านที่ 1 ถึงที่ 3 ตามรายการ
ในคำพิพากษาศาลชั้นต้นตกเป็นของแผ่นดิน ให้ผู้คัดค้านที่ 1 ถึงที่ 3 ส่งมอบ
เอกสารต่าง ๆ ที่เกี่ยวข้องกับเงินหรือทรัพย์สินที่มีคำพิพากษาให้ตกเป็นของ
แผ่นดิน 
หรือเอกสารที่เกี่ยวกับการรับช่วงทรัพย์ของเงินหรือทรัพย์สินดัง
กล่าว 
พร้อมกับให้โอนกรรมสิทธิ์หรือชำระเงินพร้อมดอกผลข้างต้นแก่แผ่น
ดินโดยกระทรวงการคลัง 
ถ้าไม่โอนให้ถือเอาคำสั่งของศาลแทนการแสดง
เจตนาให้ยกคำขอในส่วนทรัพย์สินที่ไม่มีคำสั่งให้ตกเป็นของแผ่นดิน 
และ
คำขออื่นนอกจากนี้ให้ยกค่าฤชาธรรมเนียมให้เป็นพับ
ผู้ร้อง ผู้ถูกกล่าวหาและผู้คัดค้านที่ 1 ถึงที่ 3 อุทธรณ์
ศาลอุทธรณ์พิพากษาแก้เป็นว่า ให้ทรัพย์สินในชื่อของผู้ถูกกล่าวหา ผู้
คัดค้านที่ 1 ถึงที่ 3 และผู้คัดค้านที่ 5 ตามรายการในคำพิพากษาศาลอุทธรณ์
พร้อมดอกผลของเงินหรือทรัพย์สินที่เกิดขึ้นตกเป็นของแผ่นดิน 
นอกจากที่
แก้ให้เป็นไปตามคำพิพากษาศาลชั้นต้น
คดีอยู่ระหว่างการนัดฟังคำพิพากษาศาลฎีกา
ผู้ถูกกล่าวหายื่นคำร้องนี้ (รวม 3 ฉบับ)ฎีวินิฉัว่คำร้ผู้ถูล่อ้ว่ดี
นี้มีข้ท็


--- Page 22 ---

ศาลฎีกาวินิจฉัยว่า 
ตามคำร้องของผู้ถูกกล่าวหาอ้างว่าคดีนี้มีข้อเท็จ
จริงเกิดขึ้นใหม่มีผลเปลี่ยนแปลงคำพิพากษาศาลฎีกา 
ขอให้งดการอ่านคำ
พิพากษาศาลฎีกาและขอยื่นบัญชีระบุพยานเพิ่มเติมในชั้นฎีกาโดยผู้ถูกกล่าว
หาเป็นโจทก์ฟ้องนาย ร. เป็นจำเลยในคดีอาญาหมายเลขดำที่ อ.1004/2566
ของศาลจังหวัดนนทบุรี เรื่องความผิดฐานแจ้งความเท็จต่อเจ้าพนักงาน ใน
กรณีนาย ร. ให้การต่อคณะกรรมการป้องกันและปราบปรามการทุจริตแห่ง
ชาติว่า ผู้ถูกกล่าวหาเป็นผู้ซื้อและเป็นเจ้าของทองคำพิพาทในคดีนี้ ซึ่งศาล
จังหวัดนนทบุรีไต่สวนมูลฟ้องและมีคำสั่งให้ประทับรับฟ้องไว้พิจารณาแล้ว
ข้อเท็จจริงและผลของคำพิพากษาคดีดังกล่าวมีผลโดยตรงต่อประเด็น
สำคัญในคดีนี้ และสามารถเปลี่ยนแปลงคำพิพากษาคดีนี้ นั้น เห็นว่า ตาม
ประมวลกฎหมายวิธีพิจารณาความอาญา 
มาตรา 
46 
ที่บัญญัติให้การ
พิพากษาคดีส่วนแพ่ง ศาลจำต้องถือข้อเท็จจริงตามที่ปรากฏในคำพิพากษา
คดีส่วนอาญาหมายความเพียงว่า ถ้ามีคำพิพากษาคดีส่วนอาญาถึงที่สุดแล้ว
ในการพิจารณาพิพากษาคดีส่วนแพ่งศาลจำต้องถือข้อเท็จจริงตามที่ปรากฏ
ในคำพิพากษาคดีส่วนอาญา เมื่อคดีอาญาที่ผู้ถูกกล่าวหาเป็นโจทก์ฟ้องนาย
ร. 
เป็นจำเลยยังอยู่ระหว่างการพิจารณาของศาลชั้นต้น 
คดียังไม่มีคำ
พิพากษาถึงที่สุด ประกอบกับศาลฎีกาทำคำพิพากษาคดีนี้เสร็จแล้ว และอยู่
ในระหว่างการนัดฟังคำพิพากษาศาลฎีกาของศาลชั้นต้น กรณีจึงไม่มีเหตุอัน
สมควรที่จะให้งดการอ่านคำพิพากษาศาลฎีกาและอนุญาตให้ผู้ถูกกล่าวหา
ยื่นบัญชีระบุพยานเพิ่มเติมตามขอได้ ให้ยกคำร้อง และไม่รับบัญชีระบุพยาน
เพิ่มเติมครั้งที่ 1 ของผู้ถูกกล่าวหา ให้ศาลชั้นต้นดำเนินการอ่านคำพิพากษา
ศาลฎีกาต่อไป
(ดุสิต ฉิมพลีย์-สถาพร ดาโรจน์-จักรกฤษณ์ เจนเจษฎา)
-
-
แหล่งที่มา
หนังสือคำพิพากษาศาลฎีกา
แผนก
หมายเลขคดีแดงศาลชั้น
ต้น
หมายเหตุ


--- Page 23 ---

___________________________
คำสั่งคำร้องที่ ท. 278/2567
นางสาว ส.
โจทก์
นาง ว. กับพวก
จำเลย
ป.วิ.อ. มาตรา 220, 221
ผู้พิพากษาซึ่งพิจารณาและลงชื่อในคำพิพากษาศาลชั้นต้นและศาล
อุทธรณ์เห็นว่าข้อความที่ตัดสินไม่เป็นปัญหาสำคัญอันควรสู่ศาลสูงสุด และมี
คำสั่งไม่อนุญาตให้โจทก์ฎีกา ถือว่าเป็นดุลพินิจเด็ดขาดของผู้พิพากษาผู้นั้น
ตาม ป.วิ.อ. มาตรา 221 โจทก์จึงไม่มีสิทธิอุทธรณ์ดุลพินิจดังกล่าวต่อศาล
ฎีกาได้ แม้โจทก์จะอ้างอีกว่าฎีกาของโจทก์เป็นปัญหาสำคัญอันควรสู่ศาลสูง
สุด 
แต่ก็ไม่มีบทกฎหมายใดให้อำนาจแก่ศาลฎีกาที่จะรับฎีกาของโจทก์ไว้
พิจารณา
___________________________
โจทก์ฟ้องขอให้ลงโทษจำเลยทั้งสี่ตามประมวลกฎหมายอาญา มาตรา
83, 91, 341, 343
ศาลชั้นต้นไต่สวนมูลฟ้องแล้ว มีคำสั่งให้ประทับฟ้อง
ศาลชั้นต้นพิพากษายกฟ้อง
โจทก์อุทธรณ์
ศาลอุทธรณ์พิพากษายืน
โจทก์ฎีกาพร้อมกับยื่นคำร้องขอให้ผู้พิพากษาซึ่งพิจารณาและลงชื่อ
ในคำพิพากษาศาลชั้นต้นและศาลอุทธรณ์อนุญาตให้ฎีกา 
ผู้พิพากษาดัง
กล่าวพิจารณาแล้วไม่อนุญาต ศาลชั้นต้นมีคำสั่งไม่รับฎีกา
โจทก์ยื่นคำร้องนี้
ศาลฎีกาวินิจฉัยว่า 
คดีนี้ศาลชั้นต้นและศาลอุทธรณ์พิพากษายกฟ้อง
โจทก์ 
ต้องห้ามมิให้คู่ความฎีกาทั้งในปัญหาข้อเท็จจริงและปัญหาข้อ
กฎหมายตามประมวลกฎหมายวิธีพิจารณาความอาญา มาตรา 220 แม้นาย อ.
ผู้พิพากษาซึ่งพิจารณาและลงชื่อในคำพิพากษาศาลอุทธรณ์ได้ลงลายมือชื่อ
ต่อจากนาย ร. ก็ตาม แต่ก็ลงลายมือชื่อใต้ข้อความที่ไม่อนุญาตให้โจทก์ฎีกา
ด้วยเช่นกัน 
ถือว่าได้พิจารณาและมีความเห็นตามคำร้องของโจทก์ครบถ้วน
และชอบด้วยกฎหมายแล้ว 
เมื่อผู้พิพากษาซึ่งพิจารณาและลงชื่อในคำพิ
ชั้ต้อุณ์ห็ว่ข้
ที่ตัสิม่ป็ปั


--- Page 24 ---

พิพากษาศาลชั้นต้นและศาลอุทธรณ์เห็นว่าข้อความที่ตัดสินไม่เป็นปัญหา
สำคัญอันควรสู่ศาลสูงสุด และมีคำสั่งไม่อนุญาตให้โจทก์ฎีกา อันถือว่าเป็น
ดุลพินิจเด็ดขาดของผู้พิพากษาผู้นั้นตามประมวลกฎหมายวิธีพิจารณาความ
อาญา มาตรา 221 โจทก์จึงไม่มีสิทธิอุทธรณ์ดุลพินิจดังกล่าวต่อศาลฎีกาได้
แม้โจทก์จะอ้างอีกว่าฎีกาของโจทก์เป็นปัญหาสำคัญอันควรสู่ศาลสูงสุด แต่
ก็ไม่มีบทกฎหมายใดให้อำนาจแก่ศาลฎีกาที่จะรับฎีกาของโจทก์ไว้พิจารณา
ที่ศาลชั้นต้นมีคำสั่งไม่รับฎีกาของโจทก์จึงชอบแล้ว ให้ยกคำร้อง
(มาลิน ภู่พงศ์ จุลมนต์-ปานทอง สุ่มมาตย์-สิทธิพร บุญยฤทธิ์)
-
-
แหล่งที่มา
หนังสือคำพิพากษาศาลฎีกา
แผนก
หมายเลขคดีแดงศาลชั้น
ต้น
หมายเหตุ
___________________________
คำสั่งคำร้องที่ ท. 270/2567
นาง อ.
โจทก์
นิติบุคคลหมู่บ้านจัดสรร พ. กับ
พวก
จำเลย
ป.วิ.อ. มาตรา 216, 220, 221, 223
โจทก์ฎีกาขอให้ศาลฎีกามีคำสั่งเพิกถอนคำสั่งงดสืบพยานโจทก์ 
ยก
คำพิพากษาศาลชั้นต้นและศาลอุทธรณ์ภาค 1 แล้วมีคำสั่งให้ย้อนสำนวนให้
ศาลชั้นต้นสืบพยานโจทก์และจำเลยทั้งห้าและมีคำพิพากษาใหม่ตามรูปคดี
ต่อไป 
เป็นฎีกาคำสั่งระหว่างพิจารณาของศาลชั้นต้นในปัญหาข้อเท็จจริง
มิใช่เป็นฎีกาในเนื้อหาของประเด็นแห่งคดีที่จะให้ศาลฎีกาวินิจฉัยว่าจำเลย
ทั้งห้ากระทำความผิดตามฟ้อง ไม่อยู่ในบังคับ ตาม ป.วิ.อ. มาตรา 220 โจทก์จึฎีด้วิม่ต้ห้ผู้พิ
ซึ่พิ


--- Page 25 ---

จึงฎีกาได้ ตาม ป.วิ.อ. มาตรา 216 โดยไม่ต้องขอให้ผู้พิพากษาซึ่งพิจารณา
หรือลงชื่อในคำพิพากษาอนุญาตให้ฎีกา ตาม ป.วิ.อ. มาตรา 221 การที่โจทก์
ยื่นคำร้องขอให้ผู้พิพากษาซึ่งพิจารณาและลงชื่อในคำพิพากษาศาลชั้นต้น
และศาลอุทธรณ์อนุญาตให้ฎีกา และผู้พิพากษาซึ่งพิจารณาและลงชื่อในคำ
พิพากษาศาลชั้นต้นและศาลอุทธรณ์ไม่อนุญาตให้ฎีกา กับทั้งศาลชั้นต้นสั่ง
ไม่รับฎีกาของโจทก์จึงเป็นไปโดยผิดหลง 
ชอบที่ศาลชั้นต้นจะรับฎีกาของ
โจทก์ไว้ดำเนินการ ตาม ป.วิ.อ. มาตรา 216 วรรคสอง และมาตรา 223 ต่อไป
___________________________
โจทก์ฟ้องขอให้ลงโทษจำเลยทั้งห้าตามประมวลกฎหมายอาญา
มาตรา 83, 175 และนับโทษจำเลยที่ 5 ต่อจากโทษของจำเลยที่ 1 ในคดี
อาญาหมายเลขดำที่ อ 380/2563 ของศาลชั้นต้น
ศาลชั้นต้นไต่สวนมูลฟ้องแล้ว เห็นว่าคดีมีมูล ให้ประทับฟ้อง
เมื่อวันที่ 15 มีนาคม 2565 วันสืบพยานโจทก์ ศาลชั้นต้นเห็นว่าพยาน
หลักฐานในชั้นไต่สวนมูลฟ้องและข้อเท็จจริงที่คู่ความแถลงรับกันทั้งเอกสาร
ที่โจทก์และจำเลยทั้งห้าอ้างส่งเพิ่มเติมแล้ว คดีพอวินิจฉัยได้ จึงให้งดสืบ
พยานโจทก์และพยานจำเลย คดีเสร็จการพิจารณา
ศาลชั้นต้นพิพากษายกฟ้อง
โจทก์อุทธรณ์
ศาลอุทธรณ์ภาค 1 พิพากษายืน
โจทก์ฎีกาพร้อมกับยื่นคำร้องขอให้ผู้พิพากษาซึ่งพิจารณาและลงชื่อ
ในคำพิพากษาศาลชั้นต้นและศาลอุทธรณ์ภาค 1 อนุญาตให้ฎีกา ผู้พิพากษา
ดังกล่าวพิจารณาแล้วไม่อนุญาต ศาลชั้นต้นมีคำสั่งไม่รับฎีกา
โจทก์ยื่นคำร้องนี้
ศาลฎีกาวินิจฉัยว่า คดีนี้โจทก์ฎีกาว่าศาลชั้นต้นมีคำสั่งให้งดสืบพยาน
โจทก์เป็นการตัดสิทธิโจทก์มิให้นำพยานหลักฐานเข้าสืบว่าจำเลยทั้งห้าร่วม
กันกระทำความผิดตามฟ้อง เป็นการดำเนินกระบวนพิจารณาที่ขัดต่อประมวล
กฎหมายวิธีพิจารณาความอาญา มาตรา 174 ศาลชั้นต้นพิพากษายกฟ้อง
โจทก์ ศาลอุทธรณ์ภาค 1 พิพากษายืนโดยไม่ได้วินิจฉัยจากพยานหลักฐาน
ในสำนวน การพิพากษายกฟ้องโดยอ้างว่าจำเลยที่ 1 ขาดเจตนา ต้อง
เป็นการรับฟังพยานหลักฐานทั้งโจทก์และจำเลย 
มิใช่พิเคราะห์เพียงคำ
บรรยายฟ้อง คำพิพากษาศาลอุทธรณ์ภาค 1 จึงไม่ชอบ ขอให้ศาลฎีกามีคำ
สั่งเพิกถอนคำสั่งงดสืบพยานโจทก์ 
ยกคำพิพากษาศาลชั้นต้นและศาล
อุทธรณ์ภาค 1 แล้วมีคำสั่งให้ย้อนสำนวนให้ศาลชั้นต้นสืบพยานโจทก์และจำ
ทั้ห้มีคำพิม่รูดีต่
นั้ฎีก์ป็


--- Page 26 ---

จำเลยทั้งห้าและมีคำพิพากษาใหม่ตามรูปคดีต่อไปนั้น 
ฎีกาของโจทก์เป็น
ฎีกาคำสั่งระหว่างพิจารณาของศาลชั้นต้นในปัญหาข้อเท็จจริง มิใช่เป็นฎีกา
ในเนื้อหาของประเด็นแห่งคดีที่จะให้ศาลฎีกาวินิจฉัยว่าจำเลยทั้งห้ากระทำ
ความผิดตามฟ้อง 
ไม่อยู่ในบังคับตามประมวลกฎหมายวิธีพิจารณาความ
อาญา มาตรา 220 โจทก์จึงฎีกาได้ ตามประมวลกฎหมายวิธีพิจารณาความ
อาญา มาตรา 216 โดยไม่ต้องขอให้ผู้พิพากษาซึ่งพิจารณาหรือลงชื่อในคำ
พิพากษาอนุญาตให้ฎีกาตามประมวลกฎหมายวิธีพิจารณาความอาญา
มาตรา 221 การที่โจทก์ยื่นคำร้องขอให้ผู้พิพากษาซึ่งพิจารณาและลงชื่อใน
คำพิพากษาศาลชั้นต้นและศาลอุทธรณ์อนุญาตให้ฎีกา 
และผู้พิพากษาซึ่ง
พิจารณาและลงชื่อในคำพิพากษาศาลชั้นต้นและศาลอุทธรณ์ไม่อนุญาตให้
ฎีกา กับทั้งศาลชั้นต้นสั่งไม่รับฎีกาของโจทก์จึงเป็นไปโดยผิดหลง ชอบที่
ศาลชั้นต้นจะรับฎีกาของโจทก์ไว้ดำเนินการตามประมวลกฎหมายวิธี
พิจารณาความอาญา มาตรา 216 วรรคสอง และมาตรา 223 ต่อไป
(กีรติ วรพุทธพงศ์-ฉัตรชัย ไทรโชต-สุชาติ เตชะสวัสดิ์วิทย์)
-
-
แหล่งที่มา
หนังสือคำพิพากษาศาลฎีกา
แผนก
หมายเลขคดีแดงศาลชั้น
ต้น
หมายเหตุ
___________________________
คำสั่งคำร้องที่ ครพ. 233/2567 นาง ล.
โจทก์
บริษัท ค. กับพวก
จำเลย
ป.วิ.พ. มาตรา 247ฎีคำพิรืคำ
สั่อุณ์ห้ทำด้
มื่ด้รั


--- Page 27 ---

การฎีกาคำพิพากษาหรือคำสั่งของศาลอุทธรณ์ ให้กระทำได้เมื่อได้รับ
อนุญาตจากศาลฎีกา และขออนุญาตฎีกา ให้ยื่นคำร้องพร้อมกับคำฟ้องฎีกา
ต่อศาลชั้นต้นที่มีคำพิพากษาหรือคำสั่งในคดีนั้น 
แล้วให้ศาลชั้นต้นรีบส่ง
คำร้องพร้อมคำฟ้องฎีกาดังกล่าวไปยังศาลฎีกาตาม ป.วิ.พ. มาตรา 247 จึง
เป็นอำนาจเฉพาะของศาลฎีกาเท่านั้นที่จะพิจารณาสั่งรับหรือไม่รับคำร้อง
และรับฎีกา การที่ศาลชั้นต้นมีคำสั่งคำร้องขออนุญาตฎีกาของโจทก์ว่า ฎีกา
ของโจทก์เป็นปัญหาสำคัญอันควรสู่ศาลสูงสุด 
จึงอนุญาตให้โจทก์ฎีกาได้
และสั่งรับฎีกาของโจทก์มานั้นเป็นการไม่ชอบ
___________________________
คดีสืบเนื่องจากศาลชั้นต้นพิพากษาให้จำเลยที่ 1 ซึ่งเป็นผู้กู้กับจำเลย
ที่ 2 ถึงที่ 4 ซึ่งเป็นผู้ค้ำประกันร่วมกันชำระหนี้เงินกู้แก่โจทก์พร้อมดอกเบี้ย
โดยมิได้ระบุสัดส่วนความรับผิดของผู้ค้ำประกัน คดีถึงที่สุดตามคำพิพากษา
ศาลชั้นต้น จำเลยทั้งสี่ไม่ปฏิบัติตามคำบังคับ ศาลชั้นต้นออกหมายบังคับคดี
ตั้งเจ้าพนักงานบังคับคดีเพื่อดำเนินการบังคับคดีแก่ทรัพย์สินของจำเลยทั้งสี่
ตามคำขอของโจทก์ 
เจ้าพนักงานบังคับคดีทำการยึดที่ดินของจำเลยที่ 
3
ออกขายทอดตลาด
จำเลยที่ 3 ยื่นคำร้องว่าขอให้มีคำสั่งเพิ่มเติมแก้ไขข้อผิดพลาดหรือผิด
หลงดังกล่าวให้ถูกต้อง 
โดยระบุสัดส่วนความรับผิดของจำเลยที่ 
3 
ตาม
สัญญาค้ำประกันในคำพิพากษาด้วย
ศาลชั้นต้นมีคำสั่งให้ยกคำร้อง จำเลยที่ 3 อุทธรณ์
ศาลอุทธรณ์ภาค 1 พิพากษาแก้คำพิพากษาศาลชั้นต้นเป็นว่า ให้
จำเลยที่ 1 ชำระเงิน (ตามคำพิพากษาศาลชั้นต้น) และให้จำเลยที่ 2 ที่ 3 และ
ที่ 
4 
ร่วมรับผิดชำระหนี้ดังกล่าวแทนจำเลยที่ 
1 
เป็นเงินไม่เกินคนละ
349,525.47 บาท พร้อมดอกเบี้ยฯ นอกจากที่แก้ให้เป็นไปตามคำพิพากษา
ศาลชั้นต้น โจทก์ยื่นคำร้องขออนุญาตฎีกาพร้อมฎีกา
โจทก์ยื่นคำร้องขออนุญาตฎีกา 
พร้อมฎีกาคัดค้านคำพิพากษาศาล
อุทธรณ์ภาค 1 ลงวันที่ 26 เดือน กันยายน พุทธศักราช 2565
ศาลฎีกาแผนกคดีคำสั่งคำร้องและขออนุญาตฎีกาในศาลฎีกาวินิจฉัย
ว่า คดีนี้ศาลมีคำพิพากษาถึงที่สุดแล้ว จำเลยที่ 3 ยื่นคำร้องขอให้แก้ไขข้อ
ผิดพลาดหรือข้อผิดหลงเล็กน้อยในคำพิพากษาภายหลังจากที่พระราช
บัญญัติแก้ไขเพิ่มเติมประมวลกฎหมายวิธีพิจารณาความแพ่ง 
(ฉบับที่ 
27)
พ.ศ. 2558 ใช้บังคับ ซึ่งการฎีกาคำพิพากษาหรือคำสั่งของศาลอุทธรณ์ ให้
กระทำได้เมื่อได้รับอนุญาตจากศาลฎีกา และขออนุญาตฎีกา ให้ยื่นคำร้อง
พร้อมกับคำฟ้องฎีกาต่อศาลชั้นต้นที่มีคำพิพากษาหรือคำสั่งในคดีนั้น 
แล้วห้
ชั้ต้รีส่คำร้ร้คำฟ้ฎีดัล่ยัฎี


--- Page 28 ---

ให้ศาลชั้นต้นรีบส่งคำร้องพร้อมคำฟ้องฎีกาดังกล่าวไปยังศาลฎีกาตาม
ประมวลกฎหมายวิธีพิจารณาความแพ่ง มาตรา 247 จึงเป็นอำนาจเฉพาะของ
ศาลฎีกาเท่านั้นที่จะพิจารณาสั่งรับหรือไม่รับคำร้องและรับฎีกา การที่ศาลชั้น
ต้นมีคำสั่งคำร้องขออนุญาตฎีกาของโจทก์ว่า 
ฎีกาของโจทก์เป็นปัญหา
สำคัญอันควรสู่ศาลสูงสุด 
จึงอนุญาตให้โจทก์ฎีกาได้และสั่งรับฎีกาของ
โจทก์มานั้นเป็นการไม่ชอบ กรณีต้องยกคำสั่งศาลชั้นต้นดังกล่าว เมื่อคำร้อง
ขออนุญาตฎีกาและฎีกาของโจทก์ขึ้นมาสู่ศาลฎีกา เห็นสมควรพิจารณาและ
มีคำสั่งไป 
และเห็นว่า 
ฎีกาของโจทก์ไม่เป็นปัญหาสำคัญที่ศาลฎีกาควร
วินิจฉัยตามประมวลกฎหมายวิธีพิจารณาความแพ่ง มาตรา 249 เพราะไม่เป็น
ปัญหาที่เกี่ยวพันกับประโยชน์สาธารณะ 
หรือความสงบเรียบร้อยของ
ประชาชน
จึงมีคำสั่งยกคำสั่งศาลชั้นต้นที่สั่งคำร้องขออนุญาตฎีกาและสั่งรับฎีกา
และมีคำสั่งไม่อนุญาตให้โจทก์ฎีกา ยกคำร้อง และไม่รับฎีกาของโจทก์ คืน
ค่าขึ้นศาลชั้นฎีกาทั้งหมดให้แก่โจทก์ 
ค่าฤชาธรรมเนียมอื่นนอกจากที่สั่ง
คืนให้เป็นพับ
(รังสรรค์ กุลาเลิศ-อำพันธ์ สมบัติสถาพรกุล-วิชาญ ศิริเศรษฐ์)
-
-
แหล่งที่มา
หนังสือคำพิพากษาศาลฎีกา
แผนก
หมายเลขคดีแดงศาลชั้น
ต้น
หมายเหตุ
___________________________
คำสั่งคำร้องที่ ท. 204/2567
พนักงานอัยการจังหวัด
ฉะเชิงเทรา
โจทก์
นาย อ.
จำเลย


--- Page 29 ---

ป.วิ.พ. มาตรา 23
เมื่อศาลชั้นต้นอนุญาตให้ขยายเวลายื่นฎีกาครั้งที่ 1 ถึงวันที่ 1 ธันวาคม
2566 จึงเป็นหน้าที่ของจำเลยที่ต้องตรวจสอบให้รอบคอบว่าศาลอนุญาตให้
ขยายถึงวันใด 
แต่จำเลยกลับตรวจสอบวันครบกำหนดผิดพลาดไปจึงถือได้
ว่าเป็นความบกพร่องของจำเลยเอง 
ไม่ใช่เหตุสุดวิสัยที่ศาลจะอนุญาตให้
จำเลยขยายเวลายื่นฎีกาครั้งที่ 2 เมื่อพ้นกำหนดเวลาแล้วได้
___________________________
โจทก์ไม่ได้รับสำเนาคำร้อง
ระหว่างพิจารณา นางสาวกัญญารัตน์ ผู้เสียหาย ขอถอนคำร้องทุกข์
ความผิดฐานฉ้อโกงตามประมวลกฎหมายอาญา มาตรา 341 ศาลชั้นต้นให้
จำหน่ายคดีเฉพาะข้อหาฉ้อโกงออกจากสารบบความ
ศาลชั้นต้นพิพากษาว่า 
จำเลยมีความผิดตามพระราชบัญญัติว่าด้วย
การกระทำความผิดเกี่ยวกับคอมพิวเตอร์ พ.ศ. 2550 มาตรา 14 (1) (ที่ถูก 14
วรรคหนึ่ง (1)) จำคุก 1 ปี จำเลยให้การรับสารภาพเป็นประโยชน์แก่การ
พิจารณา มีเหตุบรรเทาโทษ ลดโทษให้กึ่งหนึ่งตามประมวลกฎหมายอาญา
มาตรา 78 คงจำคุก 6 เดือน ให้ยกคำขอให้จำเลยคืนเงิน 3,000 บาท แก่ผู้เสีย
หายเนื่องจากจำเลยชดใช้แก่ผู้เสียหายเต็มตามจำนวนแล้ว
จำเลยอุทธรณ์
ศาลอุทธรณ์ภาค 2 พิพากษายืน
จำเลยยื่นคำร้องขอขยายเวลายื่นฎีกาครั้งที่ 1 ศาลชั้นต้นอนุญาตถึงวัน
ที่ 1 ธันวาคม 2566
จำเลยยื่นคำร้องขอขยายเวลายื่นฎีกาครั้งที่ 2 ฉบับลงวันที่ 4 ธันวาคม
2566 
ศาลชั้นต้นมีคำสั่งว่า 
ศาลขยายเวลายื่นฎีกาให้จำเลยถึงวันที่ 
1
ธันวาคม 2566 จำเลยยื่นขอขยายเวลายื่นฎีกาวันนี้ จึงพ้นกำหนดเวลาที่ศาล
ขยายให้ ให้ยกคำร้อง
จำเลยยื่นคำร้องนี้พร้อมฎีกา
ศาลฎีกาวินิจฉัยว่า เมื่อศาลชั้นต้นยกคำร้องขอขยายเวลายื่นฎีกาครั้งที่
2 ของจำเลยแล้ว หากจำเลยประสงค์จะคัดค้านคำสั่งศาลชั้นต้นต้องอุทธรณ์
ไปยังศาลอุทธรณ์ภาค 1 ตามลำดับชั้นศาล แต่เมื่อจำเลยฎีกาพร้อมกับยื่น
คำร้องฎีกาคำสั่งศาลชั้นต้นดังกล่าวและขออนุญาตฎีกาต่อศาลฎีการวมมาใน
ฉบับเดียวกัน 
และคดีขึ้นมาสู่การพิจารณาของศาลฎีกาแล้ว 
เพื่อมิให้การดำนิดีล่ช้ฎีห็วินิฉัสีทีดีดี
นี้กำ


--- Page 30 ---

ดำเนินคดีล่าช้า ศาลฎีกาเห็นควรวินิจฉัยไปเสียทีเดียว คดีนี้ครบกำหนดเวลา
ยื่นฎีกาในวันที่ 4 พฤศจิกายน 2566 จำเลยยื่นคำร้องขยายเวลายื่นฎีกาครั้งที่
1 ศาลชั้นต้นอนุญาตให้ขยายถึงวันที่ 1 ธันวาคม 2566 แต่จำเลยยื่นคำร้องขอ
ขยายเวลายื่นฎีกาครั้งที่ 2 ฉบับลงวันที่ 4 ธันวาคม 2566 เมื่อพ้นกำหนดเวลา
ที่ศาลชั้นต้นอนุญาตแล้ว จึงยกคำร้อง ที่จำเลยฎีกาคำสั่งว่าตรวจดูวันที่ศาล
อนุญาตให้ขยายเป็นวันที่ 4 ธันวาคม 2566 ซึ่งแท้จริงแล้วเป็นการสั่งอนุญาต
ให้โจทก์ขยายเวลายื่นฎีกาถึงวันดังกล่าว 
โดยจำเลยเข้าใจผิดพลาดว่าเป็น
คำสั่งคำร้องของจำเลยนั้น เมื่อศาลชั้นต้นอนุญาตให้ขยายเวลายื่นฎีกาครั้งที่
1 ถึงวันที่ 1 ธันวาคม 2566 จึงเป็นหน้าที่ของจำเลยที่ต้องตรวจสอบให้
รอบคอบว่าศาลอนุญาตให้ขยายถึงวันใด 
แต่จำเลยกลับตรวจสอบวันครบ
กำหนดผิดพลาดไปจึงถือได้ว่าเป็นความบกพร่องของจำเลยเอง 
ไม่ใช่
เหตุสุดวิสัยที่ศาลจะอนุญาตให้จำเลยขยายเวลายื่นฎีกาครั้งที่ 
2 
เมื่อพ้น
กำหนดเวลาแล้วได้ ที่ศาลชั้นต้นยกคำร้องขอขยายเวลายื่นฎีกาครั้งที่ 2 ของ
จำเลยจึงขอบแล้ว 
ให้ยกคำร้องฎีกาคำสั่ง 
ส่วนที่จำเลยยื่นฎีกาพร้อมกับ
คำร้องขออนุญาตฎีกาต่อศาลฎีกาฉบับลงวันที่ 25 ธันวาคม 2566 นั้นเห็นว่า
คดีนี้เป็นคดีอาญาทั่วไป 
การฎีกาจึงอยู่ภายใต้บทบัญญัติว่าด้วยฎีกาตาม
ประมวลกฎหมายวิธีพิจารณาความอาญา 
มิใช่เป็นคดีที่มีบทบัญญัติให้การ
ฎีกาจะกระทำได้เมื่อได้รับอนุญาตจากศาลฎีกา 
จึงให้ยกคำร้องขออนุญาต
ฎีกาและการพิจารณาว่าจะสั่งรับหรือไม่รับฎีกานั้นเป็นหน้าที่ของศาลชั้นต้น
จึงให้ส่งสำนวนคืนศาลชั้นต้นเพื่อดำเนินการพิจารณาตรวจสั่งฎีกาของจำเลย
ตาม ป.วิ.อ. มาตรา 223 ต่อไป
(ชุมพล อรรถเสถียร-รัฐธีย์ ยมจินดา-เฉลิมชัย จินะปริวัตอาภรณ์)
ศาลจังหวัดกันทรลักษ์ -
ศาลอุทธรณ์ภาค 3 -
แหล่งที่มา
หนังสือคำพิพากษาศาลฎีกา
แผนก
หมายเลขคดีแดงศาลชั้น
ต้น
หมายเหตุ


--- Page 31 ---

___________________________
คำสั่งคำร้องที่ ครพ.ผบ.
2250/2565
สหกรณ์ออมทรัพย์ พ.
โจทก์
นาย ส. กับพวก
จำเลย
ป.วิ.พ. มาตรา 156/1, 249 วรรคสอง
พ.ร.บ.วิธีพิจารณาคดีผู้บริโภค พ.ศ.2551 มาตรา 51
ข้อกำหนดของประธานศาลฎีกาว่าด้วยการขออนุญาตฎีกาในคดีแพ่ง
พ.ศ.2558 มาตรา ข้อ 13 (ใหม่)
ปัญหาตามฎีกาของจำเลยที่ 2 ถึงที่ 5 ที่ว่า คำสั่งศาลชั้นต้นที่ไม่
อนุญาตให้จำเลยที่ 2 ถึงที่ 5 เลื่อนคดีและยกคำร้องขอยกเว้นค่าธรรมเนียม
ชั้นอุทธรณ์ชอบหรือไม่ นั้น ไม่เป็นปัญหาสำคัญที่ศาลฎีกาควรวินิจฉัยดังที่
บัญญัติไว้ใน ป.วิ.พ. มาตรา 249 วรรคสอง และข้อกำหนดของประธานศาล
ฎีกาว่าด้วยการขออนุญาตฎีกาในคดีแพ่ง พ.ศ. 2558 ข้อ 13 ที่แก้ไขใหม่ อัน
เป็นบทกฎหมายที่ใช้บังคับแก่การฎีกาคดีผู้บริโภคโดยอนุโลมตาม พ.ร.บ.วิธี
พิจารณาคดีผู้บริโภค พ.ศ. 2551 มาตรา 51
จึงมีคำสั่งไม่อนุญาตให้ฎีกา ยกคำร้องและไม่รับฎีกาของจำเลยที่ 2
ถึงที่ 5 จำเลยที่ 2 ถึงที่ 5 เป็นผู้บริโภคได้รับยกเว้นค่าฤชาธรรมเนียมทั้งปวง
จึงให้คืนค่าขึ้นศาลในชั้นฎีกาแก่จำเลยที่ 2 และที่ 3
___________________________
จำเลยที่ 2 ถึงที่ 5 ยื่นคำร้องขออนุญาตฎีกาพร้อมฎีกาคัดค้านคำสั่ง
ศาลอุทธรณ์ภาค 1 แผนกคดีผู้บริโภค ลงวันที่ 31 เดือน มีนาคม พุทธศักราช
2564
ศาลฎีกาแผนกคดีผู้บริโภควินิจฉัยว่า ปัญหาตามฎีกาของจำเลยที่ 2
ถึงที่ 5 ที่ว่า คำสั่งศาลชั้นต้นที่ไม่อนุญาตให้จำเลยที่ 2 ถึงที่ 5 เลื่อนคดีและ
ยกคำร้องขอยกเว้นค่าธรรมเนียมชั้นอุทธรณ์ชอบหรือไม่ นั้น ไม่เป็นปัญหา
สำคัญที่ศาลฎีกาควรวินิจฉัยดังที่บัญญัติไว้ในประมวลกฎหมายวิธีพิจารณา
ความแพ่ง มาตรา 249 วรรคสอง และข้อกำหนดของประธานศาลฎีกาว่าด้วย
การขออนุญาตฎีกาในคดีแพ่ง พ.ศ. 2558 ข้อ 13 ที่แก้ไขใหม่ อันเป็นบท
กฎหมายที่ใช้บังคับแก่การฎีกาคดีผู้บริโภคโดยอนุโลมตามพระราชบัญญัติวิธี
พิจารณาคดีผู้บริโภค พ.ศ. 2551 มาตรา 51จึมีคำ
สั่ม่นุห้ฎีคำร้ม่รัฎีจำ
ที่


--- Page 32 ---

จึงมีคำสั่งไม่อนุญาตให้ฎีกา ยกคำร้อง และไม่รับฎีกาของจำเลยที่ 2
ถึงที่ 5 จำเลยที่ 2 ถึงที่ 5 เป็นผู้บริโภคได้รับยกเว้นค่าฤชาธรรมเนียมทั้งปวง
จึงให้คืนค่าขึ้นศาลในชั้นฎีกาแก่จำเลยที่ 2 และที่ 3
(รังสรรค์ กุลาเลิศ-ลาชิต ไชยอนงค์-ประทีป อ่าววิจิตรกุล)
ศาลจังหวัดธัญบุรี - นายชัยวัฒน์ ยัพวัฒนพันธ์
ศาลอุทธรณ์ภาค 1 -
แหล่งที่มา
คำร้องขออนุญาตฎีกา
แผนก
หมายเลขคดีแดงศาลชั้น
ต้น
ผบ.4529/2563
หมายเหตุ
___________________________
คำสั่งคำร้องที่ ครพ.สว.
20/2565
พนักงานอัยการจังหวัดเชียงราย
โจทก์
นาย จ.
จำเลย
ป.วิ.พ. มาตรา 244/1, 247
จำเลยเคยยื่นฎีกาฉบับลงวันที่ 22 มีนาคม 2564 ต่อมาศาลฎีกายกคำ
สั่งของศาลชั้นต้นที่รับฎีกา และมีคำสั่งเป็นว่าไม่รับฎีกาของจำเลย ศาลชั้น
ต้นได้อ่านคำสั่งให้คู่ความฟังแล้ว คำสั่งดังกล่าวเป็นที่สุด ส่วนที่จำเลยยื่น
คำร้องขออนุญาตฎีกาพร้อมฎีกาฉบับลงวันที่ 5 เมษายน 2565 เป็นการยื่น
เมื่อพ้นกำหนดระยะเวลายื่นฎีกา 
ตามคำร้องอ้างเพียงเหตุว่าศาลฎีกาไม่รับ
ฎีกาฉบับลงวันที่ 22 มีนาคม 2564 เนื่องจากไม่มีคำร้องขออนุญาตฎีกา
จำเลยจึงยื่นคำร้องขออนุญาตฎีกาพร้อมฎีกาฉบับลงวันที่ 5 เมษายน 2565
อันเป็นเหตุที่เกิดจากความบกพร่องของจำเลยเอง 
มิใช่เหตุที่จำเลยจะยื่น
คำร้องขออนุญาตฎีกาและฎีกาได้อีก ให้ยกคำร้องขออนุญาตฎีกาและไม่รับ
ฎีกาของจำเลยฉบับลงวันที่ 5 เมษายน 2565


--- Page 33 ---

___________________________
คดีนี้ศาลชั้นต้นพิพากษาว่า จำเลยมีความผิดตามพระราชบัญญัติป่าไม้
พ.ศ. 2484 มาตรา 54 วรรคหนึ่ง, 72 ตรี วรรคหนึ่ง วรรคสาม พระราชบัญญัติ
ป่าสงวนแห่งชาติ พ.ศ. 2507 มาตรา 14, 31 วรรคหนึ่ง วรรคสาม, 26/4, 26/5
การกระทำของจำเลยเป็นกรรมเดียวเป็นความผิดต่อกฎหมายหลายบท 
ให้
ลงโทษฐานยึดถือครอบครองทำประโยชน์ ก่นสร้าง แผ้วถางหรือกระทำด้วย
ประการใด ๆ อันเป็นการทำให้เสื่อมเสียแก่สภาพป่าในเขตป่าสงวนแห่งชาติ
ตามพระราชบัญญัติป่าสงวนแห่งชาติฯ อันเป็นกฎหมายบทที่มีโทษหนักที่สุด
ตามประมวลกฎหมายอาญา มาตรา 90 จำคุก 1 ปี และปรับ 20,000 บาท ทาง
นำสืบของจำเลยเป็นประโยชน์แก่การพิจารณาอยู่บ้าง ลดโทษให้หนึ่งในสาม
ตามประมวลกฎหมายอาญา มาตรา 78 คงจำคุก 8 เดือน และปรับ 13,333.33
บาท 
พิเคราะห์พฤติการณ์แห่งคดีประกอบกับทางนำสืบของจำเลยแล้ว
โทษจำคุกให้รอการลงโทษไว้มีกำหนด 3 ปี คุมความประพฤติจำเลยโดยให้
จำเลยไปรายงานตัวต่อพนักงานคุมประพฤติปีละ 3 ครั้ง ภายในเวลา 2 ปี ห้าม
จำเลยกระทำความผิดที่เป็นการทำลายสภาพสิ่งแวดล้อมและ
ทรัพยากรธรรมชาติในลักษณะเดียวกันภายในระหว่างเวลาที่คุมความ
ประพฤติ 
และให้จำเลยทำงานบริการสังคมหรือสาธารณประโยชน์เป็นเวลา
40 ชั่วโมง กับให้จำเลยเข้ารับการอบรมโครงการปลูกจิตสำนึกในการอนุรักษ์
ป่าไม้และรักษาสิ่งแวดล้อมตามที่พนักงานคุมประพฤติเห็นสมควร ไม่ชำระค่า
ปรับให้จัดการตามประมวลกฎหมายอาญา มาตรา 29, 30 กับให้จำเลย คน
งาน 
ผู้รับจ้าง 
และบริวารออกไปจากป่าสงวนแห่งชาติที่เกิดเหตุ 
และให้
จำเลยชดใช้เงินจำนวน 500,000 บาท พร้อมดอกเบี้ยของต้นเงินดังกล่าวนับ
แต่วันที่ 25 กรกฎาคม 2561 ซึ่งเป็นวันที่ทำละเมิดจนกว่าจำเลยจะชำระเสร็จ
สิ้นให้แก่กรมป่าไม้ ค่าฤชาธรรมเนียมและค่าทนายความรวมทั้งค่าใช้จ่ายใน
การดำเนินคดีในส่วนแพ่งให้เป็นพับ (อันดับ 49)
โจทก์และจำเลยอุทธรณ์ (อันดับ 60)
ศาลอุทธรณ์ภาค 5 แผนกคดีสิ่งแวดล้อมพิพากษาแก้เป็นว่า ให้จำเลย
ชดใช้ค่าเสียหาย 1,800,000 บาท พร้อมดอกเบี้ยอัตราร้อยละ 7.5 ต่อปี นับแต่
วันที่ 25 กรกฎาคม 2562 ซึ่งเป็นวันทำละเมิดเป็นต้นไป จนกว่าจำเลยจะชำระ
เสร็จแก่กรมป่าไม้ ค่าฤชาธรรมเนียมชั้นอุทธรณ์ให้เป็นพับ นอกจากที่แก้ให้
เป็นไปตามคำพิพากษาศาลชั้นต้น (อันดับ 70)
จำเลยยื่นฎีกา (อันดับ 75)ฎีมีคำ
สั่
ที่ห้คำ
สั่
ชั้ต้
ที่รั


--- Page 34 ---

ศาลฎีกามีคำสั่งที่ ครพ.สว.5772/2564 โดยให้ยกคำสั่งศาลชั้นต้นที่รับ
ฎีกา และมีคำสั่งเป็นว่าไม่รับฎีกาของจำเลย จำเลยไม่ชำระค่าธรรมเนียมศาล
จึงไม่มีค่าขึ้นศาลจะคืนให้ ค่าฤชาธรรมเนียมอื่นให้เป็นพับ (อันดับ 95)
จำเลยยื่นคำร้องขออนุญาตฎีกาพร้อมฎีกานี้ (อันดับ 97, 98)
พิเคราะห์แล้ว ที่จำเลยยื่นคำร้องขออนุญาตฎีกา ฉบับวันที่ 5 เมษายน
2565 พร้อมคำฟ้องฎีกาฉบับวันที่ 5 เมษายน 2565 นั้น เห็นว่า จำเลยเคยยื่น
ฎีกาฉบับวันที่ 22 มีนาคม 2564 ต่อมาศาลฎีกามีคำสั่งที่ ครพ.สว.5772/2564
วินิจฉัยว่า การที่ศาลชั้นต้นมีคำสั่งรับฎีกาของจำเลยมาเป็นการไม่ชอบ ศาล
ฎีกาชอบที่จะยกคำสั่งของศาลชั้นต้นและมีคำสั่งใหม่ และเมื่อจำเลยยื่นฎีกา
โดยมิได้ยื่นคำร้องขออนุญาตฎีกามาด้วย จึงมีคำสั่งยกคำสั่งศาลชั้นต้นที่รับ
ฎีกา และมีคำสั่งเป็นว่าไม่รับฎีกาของจำเลย ศาลชั้นต้นได้อ่านคำสั่งดังกล่าว
ให้คู่ความฟังแล้ว คำสั่งดังกล่าวเป็นที่สุด ส่วนที่จำเลยยื่นคำร้องขออนุญาต
ฎีกาพร้อมฎีกาฉบับวันที่ 5 เมษายน 2565 เป็นการยื่นเมื่อพ้นกำหนดระยะ
เวลายื่นฎีกา 
ตามคำร้องก็อ้างเพียงเหตุว่าศาลฎีกาไม่รับฎีกาฉบับวันที่ 
22
มีนาคม 2564 เนื่องจากไม่มีคำร้องขออนุญาตฎีกา จำเลยจึงยื่นคำร้องขอ
อนุญาตฎีกาพร้อมฎีกาฉบับวันที่ 5 เมษายน 2565 อันเป็นเหตุผลที่เกิดจาก
ความบกพร่องของจำเลยเอง 
มิใช่เหตุที่จำเลยจะยื่นคำร้องขออนุญาตฎีกา
และฎีกาได้อีก ให้ยกคำร้องขออนุญาตฎีกาและไม่รับฎีกาของจำเลยฉบับวัน
ที่ 5 เมษายน 2565
(เผด็จ ชมพานิชย์-ชัยเจริญ ดุษฎีพร-อรพงษ์ ศิริกานต์นนท์)
ศาลจังหวัดเชียงราย -
ศาลอุทธรณ์ภาค 5 -
แหล่งที่มา
คำร้องขออนุญาตฎีกา
แผนก
หมายเลขคดีแดงศาลชั้น
ต้น
หมายเหตุ
___________________________คำวินิฉั
ที่


--- Page 35 ---

คำวินิจฉัยที่ 33/2568
ศาลปกครองกลาง
ศาลผู้ส่ง
ความเห็น
ศาลแพ่ง
ศาลผู้รับ
ความเห็น
นางสาว น.
ผู้ฟ้องคดี
สถาบันการบินพลเรือน
ผู้ถูกฟ้อง
คดี
พ.ร.บ.ว่าด้วยการวินิจฉัยชี้ขาดอำนาจหน้าที่ระหว่างศาล พ.ศ.2542
พ.ร.บ.จัดตั้งศาลปกครองและวิธีพิจารณาคดีปกครอง พ.ศ.2542
พ.ร.ฎ.จัดตั้งสถาบันการบินพลเรือน พ.ศ.2535
คดีที่เอกชนยื่นฟ้องสถาบันการบินพลเรือน ผู้ถูกฟ้องคดี อ้างว่า ผู้ฟ้อง
คดีสมัครเข้ารับการฝึกอบรมหลักสูตรนักบินพาณิชย์ตรี 
- 
เครื่องบิน
(Commercial Pilot License - Aeroplane) รุ่นที่ AP - 120 ประเภทหลักสูตรต่อ
เนื่องของผู้ถูกฟ้องคดี และได้ชำระค่าธรรมเนียมให้แก่ผู้ถูกฟ้องคดีแล้ว แต่ผู้
ถูกฟ้องคดีเปลี่ยนแปลงหลักสูตรจากแบบต่อเนื่องเป็นแบบบล็อกคอร์ส
(Block Course) ซึ่งไม่ตรงกับวัตถุประสงค์ที่สมัครเรียนในตอนต้น และไม่
สามารถจัดการเรียนการสอนและออกใบอนุญาตตามหลักสูตรต่อเนื่องตามที่
ประกาศรับสมัคร 
ขอให้ศาลพิพากษาหรือมีคำสั่งให้ผู้ถูกฟ้องคดีคืนค่า
ธรรมเนียมการฝึกอบรมที่ชำระไว้เกินพร้อมดอกเบี้ยให้แก่ผู้ฟ้องคดี
ระหว่างพิจารณา 
ศาลปกครองกลางมีคำสั่งอนุญาตให้ผู้ถูกฟ้องคดี
ขยายระยะเวลายื่นคำให้การ
ผู้ถูกฟ้องคดียื่นคำร้องโต้แย้งเขตอำนาจศาลว่า 
คดีนี้เป็นคดีพิพาท
เกี่ยวกับสัญญาทางแพ่งซึ่งอยู่ในอำนาจพิจารณาพิพากษาของศาลยุติธรรม
ศาลปกครองกลางพิจารณาแล้วเห็นว่า 
การฝึกอบรมหลักสูตรนักบิน
พาณิชย์ตรี - เครื่องบินเป็นการดำเนินการผลิตบุคลากรทางด้านการบินตาม
วัตถุประสงค์ในการจัดตั้งผู้ถูกฟ้องคดี เมื่อผู้ฟ้องคดีฟ้องว่า ผู้ถูกฟ้องคดีดำ
เนินการฝึกอบรมไม่เป็นไปตามที่กำหนดในหลักสูตร 
ทำให้ผู้ฟ้องคดีได้รับ
ความเสียหาย กรณีจึงเป็นคดีพิพาทเกี่ยวกับการกระทำละเมิดของหน่วยงาน
ทางปกครองหรือเจ้าหน้าที่ของรัฐอันเกิดจากการละเลยต่อหน้าที่ตามที่
กฎหมายกำหนดให้ต้องปฏิบัติหรือปฏิบัติหน้าที่ดังกล่าวล่าช้าเกินสมควร
ตามมาตรา 9 วรรคหนึ่ง (3) แห่งพระราชบัญญัติจัดตั้งศาลปกครองและวิธี
พิจารณาคดีปกครอง พ.ศ. 2542 อยู่ในอำนาจพิจารณาพิพากษาของศาล
ปกครองพ่พิล้ห็ว่มูตุ
ที่ผู้ฟ้ดีรีค่สีผู้


--- Page 36 ---

ศาลแพ่งพิจารณาแล้วเห็นว่า มูลเหตุที่ผู้ฟ้องคดีเรียกค่าเสียหายจากผู้
ถูกฟ้องคดีมิได้เกิดจากการที่ผู้ถูกฟ้องคดีไม่พิจารณาอนุมัติการฝึกอบรม
หลักสูตรหรือไม่จัดการศึกษาให้มีมาตรฐานตามที่สำนักงานการบินพลเรือน
แห่งประเทศไทยกำหนด แต่เป็นกรณีที่ผู้ฟ้องคดีฟ้องเรียกค่าเสียหายอันเกิด
จากการจงใจหรือประมาทเลินเล่อในการบริหารจัดการกิจการฝึกอบรม
หลักสูตร เป็นคดีละเมิดทั่วไป ซึ่งอยู่ในอำนาจพิจารณาพิพากษาของศาล
ยุติธรรม
คณะกรรมการพิจารณาแล้ว คดีนี้ สถาบันการบินพลเรือน ผู้ถูกฟ้องคดี
เป็นรัฐวิสาหกิจที่จัดตั้งขึ้นโดยพระราชกฤษฎีกาจัดตั้งสถาบันการบินพลเรือน
พ.ศ. 2535 จึงเป็นหน่วยงานทางปกครอง ตามนัยบทนิยามในมาตรา 3 แห่ง
พระราชบัญญัติจัดตั้งศาลปกครองและวิธีพิจารณาคดีปกครอง พ.ศ. 2542 มี
วัตถุประสงค์ในการจัดดำเนินการผลิตบุคลากรทางด้านการบิน 
และดำเนิน
กิจการเกี่ยวกับบริการช่างอากาศ บริการอากาศยาน และกิจการอื่นเกี่ยวกับ
กิจการการบินเพื่อประโยชน์ในการผลิตบุคลากรดังกล่าว โดยผู้ถูกฟ้องคดีดำ
เนินการจัดการเรียนการสอนในหลักสูตรภาคพื้น 
ดำเนินการจัดการฝึกอบรม
หลักสูตรภาคอากาศ ทั้งเครื่องบินและเฮลิคอปเตอร์ อันเป็นการจัดทำบริการ
สาธารณะด้านการศึกษาของรัฐ เมื่อผู้ฟ้องคดีฟ้องผู้ถูกฟ้องคดีว่า ผู้ฟ้องคดี
ได้สมัครเข้ารับการฝึกอบรมหลักสูตรนักบินพาณิชย์ตรี - เครื่องบิน ประเภท
หลักสูตรต่อเนื่องของผู้ถูกฟ้องคดี 
ต่อมาผู้ถูกฟ้องคดีเปลี่ยนแปลงหลักสูตร
จากแบบต่อเนื่องเป็นแบบบล็อกคอร์ส ซึ่งไม่ตรงกับวัตถุประสงค์ที่สมัครเรียน
ในตอนต้น 
ทั้งไม่สามารถจัดการเรียนการสอนและออกใบอนุญาตตาม
หลักสูตรต่อเนื่องตามที่ประกาศรับสมัครไว้ 
ขอให้ผู้ถูกฟ้องคดีคืนค่า
ธรรมเนียมการฝึกอบรมที่ชำระไว้เกินพร้อมดอกเบี้ย เมื่อการกำหนดหลักสูตร
ของผู้ถูกฟ้องคดีเป็นการใช้อำนาจรัฐจัดทำบริการสาธารณะด้านการศึกษา
กรณีตามคำฟ้องจึงเป็นการกล่าวอ้างว่าผู้ถูกฟ้องคดีเปลี่ยนแปลงหลักสูตร
โดยไม่ชอบด้วยกฎหมาย ทำให้ผู้ฟ้องคดีได้รับความเสียหาย คดีนี้จึงเป็นคดี
พิพาทเกี่ยวกับการกระทำละเมิดของหน่วยงานทางปกครองหรือเจ้าหน้าที่
ของรัฐอันเกิดจากการใช้อำนาจตามกฎหมาย ตามพระราชบัญญัติจัดตั้งศาล
ปกครองและวิธีพิจารณาคดีปกครอง พ.ศ. 2542 มาตรา 9 วรรคหนึ่ง (3) อันอยู่
ในอำนาจพิจารณาพิพากษาของศาลปกครอง
___________________________
(ไม่มี -)
-
-


--- Page 37 ---

แหล่งที่มา
สำนักงานเลขานุการคณะกรรมการวินิจฉัยฯ
แผนก
หมายเลขคดีแดงศาลชั้น
ต้น
หมายเหตุ
เขตอำนาจศาลเกี่ยวกับพระราชบัญญัติจัดตั้งศาลปกครองและวิธีพิจารณาคดี
ปกครอง พ.ศ. 2542 มาตรา 9 วรรคหนึ่ง (3)
___________________________
คำวินิจฉัยที่ 32/2568
ศาลมณฑลทหารบกที่ 43
ศาลผู้ส่ง
ความเห็น
ศาลจังหวัดทุ่งสง
ศาลผู้รับ
ความเห็น
อัยการศาลมณฑลทหารบกที่ 43
โจทก์
จ่าสิบเอก ว.
จำเลย
พ.ร.บ.ว่าด้วยการวินิจฉัยชี้ขาดอำนาจหน้าที่ระหว่างศาล พ.ศ.2542
รัฐธรรมนูญแห่งราชอาณาจักรไทย
พ.ร.บ.ธรรมนูญศาลทหาร พ.ศ.2498
ป.วิ.อ.
ป.อ.
คดีนี้ อัยการศาลมณฑลทหารบกที่ 43 โจทก์ ยื่นฟ้อง จ่าสิบเอก ว.
จำเลย 
ว่าจำเลยเป็นนายทหารประทวนประจำการ 
สังกัดกองพันทหารปืน
ใหญ่ที่ 15 กรมทหารปืนใหญ่ที่ 5 กองพลทหารราบที่ 5 กองทัพภาคที่ 4
กองทัพบก ได้กระทำผิดหลายกรรมต่างกัน กล่าวคือ เมื่อวันที่ 30 ตุลาคม
2565 เวลากลางคืน จำเลยพกพาอาวุธปืนพกจำนวน 1 กระบอก และกระสุน
ปืนจำนวน 6 นัด ติดตัวไปโดยไม่ได้รับอนุญาตให้มีอาวุธปืนติดตัวไปในทาง
สาธารณะ โดยไม่มีเหตุสมควร จำเป็นและเร่งด่วนตามสมควรแก่พฤติการณ์
ต่อมา จำเลยใช้อาวุธปืนและกระสุนปืนดังกล่าวยิงนาย อ. โดยมีเจตนาฆ่า
จำเลยได้ลงมือกระทำความผิดดังกล่าวไปโดยตลอดแล้ว 
แต่การกระทำนั้น
ไม่บรรลุผล แต่ได้รับอันตรายสาหัสต้องป่วยเจ็บด้วยอาการทุกขเวทนา และณีกิติม่ด้กิว่
ยี่สิวัห้จำ


--- Page 38 ---

จนประกอบกรณียกิจตามปกติไม่ได้เกินกว่ายี่สิบวัน 
ขอให้ลงโทษจำเลย
ตามพระราชบัญญัติอาวุธปืน เครื่องกระสุนปืน วัตถุระเบิด ดอกไม้เพลิงและ
สิ่งเทียมอาวุธปืน พ.ศ. 2490 มาตรา 8 ทวิ, 72 ทวิ ประมวลกฎหมายอาญา
มาตรา 33, 80, 91, 288, 371, 376 ริบอาวุธปืนและปลอกกระสุนปืนของกลาง
จำเลยให้การปฏิเสธ
ก่อนมีคำพิพากษา ศาลมณฑลทหารบกที่ 43 เห็นว่า คดีนี้เป็นคดีที่
บุคคลที่อยู่ในอำนาจศาลทหารกับบุคคลที่มิได้อยู่ในอำนาจศาลทหารกระทำ
ผิดด้วยกัน ตามพระราชบัญญัติธรรมนูญศาลทหาร พ.ศ. 2498 มาตรา 14 (1)
จึงเป็นคดีที่อยู่ในอำนาจพิจารณาพิพากษาของศาลยุติธรรม
ศาลมณฑลทหารบกที่ 43 เห็นว่า ข้อเท็จจริงในทางพิจารณารับฟังได้
ว่า ผู้เสียหายได้แจ้งความต่อพนักงานสอบสวนสถานีตำรวจภูธรทุ่งสง ดำเนิน
คดีกับจำเลยในข้อหาพยายามฆ่า และจำเลยได้แจ้งความร้องทุกข์ผู้เสียหาย
ต่อพนักงานสอบสวนสถานีตำรวจภูธรทุ่งสงในข้อหาทำร้ายร่างกาย และได้มี
การดำเนินคดีต่อศาล จึงเป็นกรณีบุคคลที่อยู่ในอำนาจศาลทหารกับบุคคลที่
มิได้อยู่ในอำนาจศาลทหารกระทำผิดด้วยกัน อยู่ในอำนาจพิจารณาพิพากษา
ของศาลยุติธรรม ตามมาตรา 14 และมาตรา 15 แห่งพระราชบัญญัติธรรมนูญ
ศาลทหาร พ.ศ. 2498
ศาลจังหวัดทุ่งสงเห็นว่า 
แม้จะปรากฏข้อเท็จจริงจากทางนำสืบว่า
จำเลยกับผู้เสียหายมีการทะเลาะวิวาท ก็เป็นเรื่องเนื้อหาของคดี เมื่อโจทก์
ไม่ได้ฟ้องผู้เสียหายซึ่งเป็นพลเรือนเข้ามาเป็นจำเลยในคดีนี้หรือฟ้องคดีต่อ
ศาลยุติธรรมในมูลเหตุเดียวกัน 
กรณีจึงไม่ใช่คดีที่บุคคลที่อยู่ในอำนาจศาล
ทหารกับบุคคลที่มิได้อยู่ในอำนาจศาลทหารกระทำผิดด้วยกัน หรือเป็นคดีที่
เกี่ยวพันกับคดีที่อยู่ในอำนาจศาลพลเรือนที่จะไม่อยู่ในอำนาจพิจารณา
พิพากษาของศาลทหาร ตามมาตรา 14 (1) (2) คดีนี้จึงอยู่ในอำนาจศาล
ทหาร ตามพระราชบัญญัติธรรมนูญศาลทหาร พ.ศ. 2498 มาตรา 13
คณะกรรมการพิจารณาแล้ว พระราชบัญญัติธรรมนูญศาลทหาร พ.ศ.
2498 มาตรา 13 บัญญัติว่า ศาลทหารมีอำนาจพิจารณาพิพากษาวางบท
ลงโทษผู้กระทำผิดต่อกฎหมายทหารหรือกฎหมายอื่นในทางอาญาในคดีซึ่ง
ผู้กระทำผิดเป็นบุคคลที่อยู่ในอำนาจศาลทหารในขณะกระทำผิด 
จาก
บทบัญญัติดังกล่าวจะเห็นได้ว่า 
เจตนารมณ์ของกฎหมายในการที่ให้มีศาล
ทหารแยกต่างหากจากศาลพลเรือนก็เพื่อให้บุคคลที่อยู่ในอำนาจศาลทหาร
ที่กระทำความผิดต่อกฎหมายทหารหรือกฎหมายอื่นที่มีโทษทางอาญาต้อง
ได้รับการพิจารณาพิพากษาคดีในอำนาจของศาลทหาร เพื่อวัตถุประสงค์ใน
การปกครองบังคับบัญชาและส่งเสริมอำนาจของผู้บังคับบัญชาทหาร 
อัน
เป็นการยึดหลักเขตอำนาจศาลเหนือตัวบุคคลผู้กระทำผิดซึ่งเป็นบุคคลที่อยู่
ในอำนาจศาลทหารในขณะกระทำผิด และเป็นการยกเว้นอำนาจศาลยุติธรรม
ซึ่ป็รืม่ห้พิพิดี
ซึ่ผู้ทำผิป็


--- Page 39 ---

ซึ่งเป็นศาลพลเรือนไม่ให้พิจารณาพิพากษาคดีอาญาซึ่งผู้กระทำผิดเป็น
บุคคลที่อยู่ในอำนาจศาลทหารในขณะกระทำผิด 
โดยศาลยุติธรรมจะมี
อำนาจพิจารณาพิพากษาคดีที่บุคคลที่อยู่ในอำนาจศาลทหารกระทำความ
ผิดก็เฉพาะแต่กรณีที่ได้กระทำผิดด้วยกันกับพลเรือน หรือเป็นคดีที่เกี่ยวพัน
กับคดีที่อยู่ในอำนาจศาลพลเรือน ตามมาตรา 14 (1) และ (2) หรือกรณีตาม
มาตรา 15 แห่งพระราชบัญญัติธรรมนูญศาลทหาร พ.ศ. 2498 เมื่อคดีนี้
อัยการศาลมณฑลทหารบกที่ 
43 
โจทก์ยื่นฟ้องจำเลยซึ่งเป็นนายทหาร
ประทวนประจำการ 
ว่ากระทำความผิดตามพระราชบัญญัติอาวุธปืน 
เครื่อง
กระสุนปืน วัตถุระเบิด ดอกไม้เพลิงและสิ่งเทียมอาวุธปืน พ.ศ. 2490 และ
ประมวลกฎหมายอาญา 
โดยมิได้บรรยายฟ้องว่าจำเลยร่วมกับผู้เสียหาย
กระทำผิด อันจะเข้าลักษณะคดีที่บุคคลที่อยู่ในอำนาจศาลทหารกับบุคคลที่
มิได้อยู่ในอำนาจศาลทหารกระทำผิดด้วยกันตามมาตรา 14 (1) แม้ระหว่าง
พิจารณาคดีจะปรากฏข้อเท็จจริงเพิ่มเติมว่า จำเลยกับผู้เสียหายมีการทะเลาะ
วิวาทก็เป็นเรื่องเนื้อหาของคดี 
และแม้ระหว่างนัดฟังคำพิพากษาของศาล
มณฑลทหารบกที่ 43 ข้อเท็จจริงจะรับฟังได้ว่า จำเลยแจ้งความร้องทุกข์
ดำเนินคดีแก่ผู้เสียหายในข้อหาทำร้ายร่างกายก็ตาม แต่ก็เป็นเหตุการณ์ก่อน
เกิดเหตุคดีนี้ และเป็นการกระทำของผู้กระทำคนละฝ่ายกัน กรณีจึงมิใช่คดีที่
เกี่ยวพันกับคดีที่อยู่ในอำนาจศาลพลเรือนที่จะอยู่ในอำนาจพิจารณา
พิพากษาของศาลยุติธรรมตามมาตรา 14 (2) แห่งพระราชบัญญัติธรรมนูญ
ศาลทหาร พ.ศ. 2498 ดังนั้น เมื่อคดีนี้เป็นคดีตามมาตรา 14 (1) (2) ดังวินิจฉัย
แล้ว จึงอยู่ในอำนาจของศาลทหารตามมาตรา 13 และ 16 (3) แห่งพระราช
บัญญัติธรรมนูญศาลทหาร พ.ศ. 2498
___________________________
(ไม่มี -)
-
-
แหล่งที่มา
สำนักงานเลขานุการคณะกรรมการวินิจฉัยฯ
แผนก
หมายเลขคดีแดงศาลชั้น
ต้น


--- Page 40 ---

หมายเหตุ
เขตอำนาจศาลเกี่ยวกับพระราชบัญญัติธรรมนูญศาลทหาร พ.ศ. 2498
___________________________
คำวินิจฉัยที่ 30/2568
ศาลปกครองกลาง
ศาลผู้ส่ง
ความเห็น
ศาลจังหวัดนนทบุรี
ศาลผู้รับ
ความเห็น
นางสาว ส.
ผู้ฟ้องคดี
สำนักงานคณะกรรมการอาหาร
และยา ที่ 1 กับพวกรวม 2 คน
ผู้ถูกฟ้อง
คดี
พ.ร.บ.ว่าด้วยการวินิจฉัยชี้ขาดอำนาจหน้าที่ระหว่างศาล พ.ศ.2542
พ.ร.บ.จัดตั้งศาลปกครองและวิธีพิจารณาคดีปกครอง พ.ศ.2542
พ.ร.บ.อาหาร พ.ศ.2522
ป.วิ.อ.
ป.อ.
คดีนี้ นางสาว ส. ผู้ฟ้องคดี ยื่นฟ้อง สำนักงานคณะกรรมการอาหารและ
ยา ที่ 1 เลขาธิการคณะกรรมการอาหารและยา ที่ 2 ผู้ถูกฟ้องคดี อ้างว่า ผู้
ฟ้องคดีได้ยื่นฟ้องผู้ถูกฟ้องคดีทั้งสองเป็นคดีของศาลปกครอง ต่อมา ผู้ถูก
ฟ้องคดีทั้งสองยื่นคำให้การว่าผลิตภัณฑ์พิพาทในคดีดังกล่าวผู้ถูกฟ้องคดี
ทั้งสองเป็นผู้เปรียบเทียบปรับผู้กระทำผิดและมิได้มีการกันเงินสินบนให้แก่ผู้
ฟ้องคดี ซึ่งเป็นผู้แจ้งความนำจับ ผู้ฟ้องคดีจึงมีหนังสือถึงผู้ถูกฟ้องคดีที่ 2
เพื่อสอบถามรายชื่อผลิตภัณฑ์อื่น ๆ ยกเว้นผลิตภัณฑ์ในคดีที่ผู้ถูกฟ้องคดีที่
2 ได้ดำเนินการเปรียบเทียบปรับผู้กระทำความผิดแล้ว แต่มิได้กันเงินสินบน
นำจับให้แก่ผู้ฟ้องคดี จากนั้นผู้ถูกฟ้องคดีที่ 2 ได้มีหนังสือแจ้งว่าหากผู้ฟ้อง
คดีประสงค์จะทราบรายชื่อผลิตภัณฑ์อื่น ๆ ที่ผู้ถูกฟ้องคดีที่ 1 ได้ดำเนินการ
เปรียบเทียบปรับผู้กระทำความผิดแล้ว 
แต่ยังมิได้กันเงินสินบนให้แก่ผู้ฟ้อง
คดี 
ขอให้ผู้ฟ้องคดีแจ้งรายชื่อผลิตภัณฑ์ที่ประสงค์จะตรวจสอบเพื่อที่ผู้ถูก
ฟ้องคดีที่ 1 จะได้ดำเนินการตรวจสอบและแจ้งให้ผู้ฟ้องคดีทราบต่อไป ผู้
ฟ้องคดีเห็นว่า คำชี้แจงของผู้ถูกฟ้องคดีที่ 2 ไม่มีเหตุผลและผู้ถูกฟ้องคดีทั้ง
สองยังมิได้ตอบข้อสอบถามให้ตรงกับประเด็นคำถามตามหนังสือของผู้ฟ้อง
คดี 
ขอให้ศาลมีคำพิพากษาหรือคำสั่งให้ผู้ถูกฟ้องคดีทั้งสองแจ้งรายชื่อลิภัฑ์ต่
ที่มีรีทีรัต่ยัม่ด้กังิสินำจัห้


--- Page 41 ---

ผลิตภัณฑ์ต่าง ๆ ที่มีการเปรียบเทียบปรับ แต่ยังไม่ได้กันเงินสินบนนำจับให้
แก่ผู้ฟ้องคดี (ถ้ามี) กับให้ผู้ถูกฟ้องคดีทั้งสองตอบคำถามตามหนังสือของผู้
ฟ้องคดี ลงวันที่ 15 พฤศจิกายน 2565 ให้ชัดแจ้ง
ก่อนมีคำพิพากษา 
ศาลปกครองกลางเห็นว่า 
คดีนี้อยู่ในอำนาจ
พิจารณาพิพากษาของศาลยุติธรรม
ศาลปกครองกลางเห็นว่า 
คดีที่ผู้ฟ้องคดีฟ้องว่าผู้ถูกฟ้องคดีทั้งสอง
ละเลยไม่แจ้งผลการดำเนินการกรณีผู้ฟ้องคดีมีหนังสือสอบถามรายชื่อ
ผลิตภัณฑ์ต่าง ๆ ที่ผู้ฟ้องคดีได้แจ้งความนำจับและประสงค์เงินสินบนที่ผู้ถูก
ฟ้องคดีที่ 2 ได้ดำเนินการเปรียบเทียบปรับผู้กระทำความผิดแล้ว แต่ไม่ได้มี
การกันเงินสินบนนำจับให้แก่ผู้ฟ้องคดีตามพระราชบัญญัติอาหาร พ.ศ. 2522
เป็นการกล่าวอ้างว่าผู้ถูกฟ้องคดีทั้งสองละเลยต่อหน้าที่ในกระบวนการ
ยุติธรรมทางอาญา อันอยู่ในอำนาจพิจารณาพิพากษาของศาลยุติธรรม
ศาลจังหวัดนนทบุรีว่า 
เป็นคดีพิพาทเกี่ยวกับการที่หน่วยงานทาง
ปกครองหรือเจ้าหน้าที่ของรัฐละเลยต่อหน้าที่ตามที่กฎหมายกำหนดให้ต้อง
ปฏิบัติหรือปฏิบัติหน้าที่ล่าช้าเกินสมควรอันเข้าลักษณะเป็นคดีพิพาทตาม
มาตรา 9 วรรคหนึ่ง (2) และ (3) แห่งพระราชบัญญัติจัดตั้งศาลปกครองและ
วิธีพิจารณาคดีปกครอง พ.ศ. 2542 คดีนี้จึงอยู่ในอำนาจพิจารณาพิพากษา
ของศาลปกครอง
คณะกรรมการฯ พิจารณาแล้วเห็นว่า สำนักงานคณะกรรมการอาหาร
และยา ผู้ถูกฟ้องคดีที่ 1 เป็นหน่วยงานของรัฐมีฐานะเป็นส่วนราชการระดับ
กรม สังกัดกระทรวงสาธารณสุข จึงเป็นหน่วยงานทางปกครอง ส่วนผู้ถูกฟ้อง
คดีที่ 2 เป็นเจ้าหน้าที่ของรัฐ ตามมาตรา 3 แห่งพระราชบัญญัติจัดตั้งศาล
ปกครองและวิธีพิจารณาคดีปกครอง พ.ศ. 2542 โดยผู้ฟ้องคดีบรรยายฟ้องว่า
ผู้ถูกฟ้องคดีทั้งสองเพิกเฉยไม่ตอบคำถามของผู้ฟ้องคดีตามหนังสือ
สอบถาม ลงวันที่ 15 พฤศจิกายน 2565 ที่ผู้ฟ้องคดีขอให้ผู้ถูกฟ้องคดีทั้งสอง
แจ้งรายชื่อผลิตภัณฑ์ต่าง ๆ ที่ผู้ถูกฟ้องคดีทั้งสองเปรียบเทียบปรับแล้ว แต่
ยังไม่ได้กันเงินสินบนนำจับให้แก่ผู้ฟ้องคดี เห็นว่า แม้พระราชบัญญัติอาหาร
พ.ศ. 2522 จะเป็นกฎหมายที่มีบทกำหนดความผิดและโทษทางอาญา แต่
เมื่อวัตถุประสงค์ของผู้ฟ้องคดีเป็นไปเพื่อการตรวจสอบการดำเนินการทั่วไป
ของฝ่ายปกครอง อันเป็นการใช้อำนาจในทางปกครอง มิใช่เรื่องที่เกี่ยวกับ
การตรวจสอบและดำเนินการอันเกี่ยวกับความผิดทางอาญากรณีมีการฝ่าฝืน
หรือไม่ปฏิบัติตามบทบัญญัติของกฎหมายอันจะถือว่าเป็นส่วนหนึ่งของการ
ดำเนินกระบวนการยุติธรรมทางอาญา คำฟ้องของผู้ฟ้องคดีจึงเป็นคดีพิพาท
เกี่ยวกับการที่หน่วยงานทางปกครองหรือเจ้าหน้าที่ของรัฐละเลยต่อหน้าที่
ตามที่กฎหมายกำหนดให้ต้องปฏิบัติหรือปฏิบัติหน้าที่ดังกล่าวล่าช้าเกิน
นึ่ห่บัญัติจั
ตั้


--- Page 42 ---

สมควร ตามมาตรา 9 วรรคหนึ่ง (2) แห่งพระราชบัญญัติจัดตั้งศาลปกครอง
และวิธีพิจารณาคดีปกครอง 
พ.ศ. 
2542 
คดีนี้จึงอยู่ในอำนาจพิจารณา
พิพากษาของศาลปกครอง
___________________________
(ไม่มี -)
-
-
แหล่งที่มา
สำนักงานเลขานุการคณะกรรมการวินิจฉัยฯ
แผนก
หมายเลขคดีแดงศาลชั้น
ต้น
หมายเหตุ
เขตอำนาจศาลเกี่ยวกับพระราชบัญญัติจัดตั้งศาลปกครองและวิธีพิจารณาคดี
ปกครอง พ.ศ. 2542 มาตรา 9 วรรคหนึ่ง
___________________________
คำวินิจฉัยที่ 29/2568
ศาลแพ่ง
ศาลผู้ส่ง
ความเห็น
ศาลปกครองกลาง
ศาลผู้รับ
ความเห็น
บริษัท ท. จำกัด
โจทก์
การไฟฟ้าส่วนภูมิภาค
จำเลย
พ.ร.บ.ว่าด้วยการวินิจฉัยชี้ขาดอำนาจหน้าที่ระหว่างศาล พ.ศ.2542
พ.ร.บ.จัดตั้งศาลปกครองและวิธีพิจารณาคดีปกครอง พ.ศ.2542
ป.พ.พ.
พ.ร.บ.การไฟฟ้าส่วนภูมิภาค พ.ศ.2503ดี
นี้ริษัจำกัก์
ยื่ฟ้ฟ้ส่ภูมิจำรุ


--- Page 43 ---

คดีนี้ บริษัท ท. จำกัด โจทก์ ยื่นฟ้อง การไฟฟ้าส่วนภูมิภาค จำเลย สรุป
ความได้ว่า โจทก์กับจำเลยได้ตกลงทำสัญญาซื้อขายรถบรรทุก 4 ตัน ติด
กระเช้า (รถแก้กระแสไฟฟ้าติดกระเช้า) จำนวน 100 คัน กำหนดส่งมอบเป็น 2
งวด งวดละ 50 คัน ขณะทำสัญญาโจทก์ได้นำหนังสือสัญญาค้ำประกันมอบ
ให้แก่จำเลยเพื่อเป็นหลักประกันการปฏิบัติตามสัญญา 
ภายหลังทำสัญญา
โจทก์และจำเลยได้ตกลงแก้ไขรายละเอียดเพิ่มเติมสัญญาซื้อขายดังกล่าว
ต่อมาโจทก์ได้ส่งมอบสินค้าให้แก่จำเลยครบถ้วนแต่เกินกำหนดระยะเวลาที่
ตกลงกันไว้ 
จำเลยได้ตรวจรับสินค้าดังกล่าวและชำระค่าสินค้าให้แก่โจทก์
โดยหักเงินค่าสินค้าเป็นค่าปรับไว้ 
แต่ภายหลังจำเลยได้พิจารณางดค่าปรับ
และคืนเงินค่าปรับให้แก่โจทก์บางส่วน โจทก์เห็นว่าการที่โจทก์ส่งมอบสินค้า
เกินกำหนดระยะเวลาส่งมอบมิใช่ความผิดของโจทก์ จำเลยจึงไม่มีสิทธิปรับ
โจทก์ ความล่าช้ามิได้เกิดจากความผิดของโจทก์ จําเลยไม่เคยแจ้งข้อเรียก
ร้องให้โจทก์ชำระค่าปรับภายใน 30 วัน นับแต่วันที่โจทก์ได้รับแจ้ง และไม่
เคยสงวนสิทธิที่จะเอาค่าปรับจากโจทก์ อันเป็นเงื่อนไขที่กําหนดให้จำเลยจะ
ต้องดำเนินการก่อนที่จะปรับโจทก์ สัญญาซื้อขายดังกล่าวเป็นข้อสัญญาที่ไม่
เป็นธรรม 
ขอให้ศาลมีคำพิพากษาหรือคำสั่งให้จำเลยคืนเงินค่าปรับและค่า
เสียหาย พร้อมดอกเบี้ยแก่โจทก์
ระหว่างพิจารณาศาลแพ่งเห็นว่า 
เป็นคดีพิพาทเกี่ยวกับสัญญาทาง
ปกครอง ตามมาตรา 9 วรรคหนึ่ง (4) แห่งพระราชบัญญัติดังกล่าว คดีอยู่ใน
อำนาจพิจารณาพิพากษาของศาลปกครอง
ศาลแพ่งเห็นว่า คดีพิพาทเกี่ยวกับสัญญาซื้อขายรถบรรทุก 4 ตัน ติด
กระเช้า ระหว่างโจทก์กับจำเลยถือเป็นเครื่องมือหรืออุปกรณ์สำคัญที่จำเป็น
ต่อการจัดทำบริการสาธารณะของจำเลยให้บรรลุผลมีลักษณะเป็นสัญญา
ทางปกครองตามมาตรา 
3 
แห่งพระราชบัญญัติจัดตั้งศาลปกครองและวิธี
พิจารณาคดีปกครอง พ.ศ. 2542 ข้อพิพาทระหว่างโจทก์กับจำเลยจึงเป็นคดี
พิพาทเกี่ยวกับสัญญาทางปกครอง ตามมาตรา 9 วรรคหนึ่ง (4) คดีอยู่ใน
อำนาจพิจารณาพิพากษาของศาลปกครอง
ศาลปกครองกลางเห็นว่า คดีพิพาทเกี่ยวกับสัญญาซื้อขายรถบรรทุก 4
ตัน ติดกระเช้า ระหว่างโจทก์กับจำเลยเป็นเพียงการจัดซื้อครุภัณฑ์เพื่อนำมา
ใช้ในงานของจำเลยมิได้มีวัตถุประสงค์ให้โจทก์เข้าร่วมจัดทำบริการ
สาธารณะโดยตรง ไม่มีลักษณะเป็นสัญญาสัญญาทางปกครองตามมาตรา 9
วรรคหนึ่ง 
(4) 
แห่งพระราชบัญญัติจัดตั้งศาลปกครองและวิธีพิจารณาคดี
ปกครอง พ.ศ. 2542 ข้อพิพาทเกี่ยวกับสัญญาซื้อขายดังกล่าวเป็นคดีพิพาท
เกี่ยวกับสัญญาทางแพ่งที่อยู่ในอำนาจพิจารณาพิพากษาของศาลยุติธรรม


--- Page 44 ---

คณะกรรมการฯ พิจารณาแล้วเห็นว่า การไฟฟ้าส่วนภูมิภาค จำเลยเป็น
รัฐวิสาหกิจที่จัดตั้งขึ้นตามพระราชบัญญัติการไฟฟ้าส่วนภูมิภาคพ.ศ. 
2503
จึงเป็นหน่วยงานทางปกครอง ตามมาตรา 3 แห่งพระราชบัญญัติจัดตั้งศาล
ปกครองและวิธีพิจารณาคดีปกครอง พ.ศ. 2542 แต่เมื่อพิจารณาข้อตกลง
ระหว่างโจทก์กับจำเลยตามที่โจทก์บรรยายฟ้องตามสัญญาซื้อขายรถบรรทุก
4 ตัน ติดกระเช้า (รถแก้กระแสไฟฟ้าติดกระเช้า) จำนวน 100 คันเป็นเพียง
สัญญาซื้อขายรถบรรทุก 4 ตัน ติดกระเช้า ซึ่งเป็นอุปกรณ์ในการอำนวยความ
สะดวกให้แก่การดำเนินงานของผู้ถูกฟ้องคดีโดยสัญญามีสาระสำคัญเพียงว่า
ให้โจทก์ส่งมอบครุภัณฑ์รถบรรทุก 4 ตัน ติดกระเช้า จำนวน 100 คัน ตามราย
ละเอียดคุณลักษณะที่ระบุในสัญญา 
โดยโจทก์มีหน้าที่ชำระเงินเมื่อได้รับ
มอบสินค้าและจำเลยมีหน้าที่ส่งมอบสินค้าตามที่ตกลงซื้อขายให้ครบถ้วน
ตามสัญญา ลักษณะของสัญญาพิพาทจึงเป็นเพียงสัญญาซื้อขายครุภัณฑ์ที่
หน่วยงานทางปกครองผู้ซื้อมุ่งผูกพันตนกับผู้ขายซึ่งเป็นเอกชนด้วยใจสมัคร
บนพื้นฐานแห่งความเสมอภาค 
ทั้งไม่มีลักษณะเป็นการให้โจทก์เข้าร่วมจัด
ทำบริการสาธารณะโดยตรงหรือมีลักษณะเป็นสัญญาสัมปทานหรือจัดให้มีสิ่ง
สาธารณูปโภคหรือแสวงประโยชน์จากทรัพยากรธรรมชาติ อันจะเข้าลักษณะ
เป็นสัญญาทางปกครองตามบทนิยาม "สัญญาทางปกครอง" ตามมาตรา 3
แห่งพระราชบัญญัติจัดตั้งศาลปกครองและวิธีพิจารณาคดีปกครอง 
พ.ศ.
2542 
ข้อพิพาทตามคำฟ้องในคดีนี้จึงมิใช่คดีพิพาทเกี่ยวกับสัญญาทาง
ปกครอง ตามมาตรา 9 วรรคหนึ่ง (4) แห่งพระราชบัญญัติจัดตั้งศาลปกครอง
และวิธีพิจารณาคดีปกครอง พ.ศ. 2542 ที่จะอยู่ในอำนาจพิจารณาพิพากษา
ของศาลปกครอง 
หากแต่เป็นคดีพิพาทเกี่ยวกับสัญญาทางแพ่งที่อยู่ใน
อำนาจพิจารณาพิพากษาของศาลยุติธรรม
___________________________
(ไม่มี -)
-
-
แหล่งที่มา
สำนักงานเลขานุการคณะกรรมการวินิจฉัยฯ
แผนก
หมายเลขคดีแดงศาลชั้น
ต้น


--- Page 45 ---

หมายเหตุ
เขตอำนาจศาลเกี่ยวกับพระราชบัญญัติจัดตั้งศาลปกครองและวิธีพิจารณาคดี
ปกครอง พ.ศ. 2542 มาตรา 9 วรรคหนึ่ง (4)
___________________________
คำวินิจฉัยที่ 26/2568
ศาลปกครองกลาง
ศาลผู้ส่ง
ความเห็น
ศาลจังหวัดนครปฐม
ศาลผู้รับ
ความเห็น
นางสาว ณ.
ผู้ฟ้องคดี
องค์การบริหารส่วนตำบลทัพ
หลวง
ผู้ถูกฟ้อง
คดี
พ.ร.บ.ว่าด้วยการวินิจฉัยชี้ขาดอำนาจหน้าที่ระหว่างศาล พ.ศ.2542
พ.ร.บ.จัดตั้งศาลปกครองและวิธีพิจารณาคดีปกครอง พ.ศ.2542
ป.ที่ดิน
คดีนี้เอกชนยื่นฟ้อง องค์การบริหารส่วนตำบลทัพหลวง ผู้ถูกฟ้องคดี
ความว่า ผู้ฟ้องคดีเป็นเจ้าของกรรมสิทธิ์ที่ดินโดยรับการให้จากนาง ป. เดิม
ที่ดินแปลงดังกล่าวเป็นกรรมสิทธิ์ของนาย ท. โดยนาย ท. ได้จดทะเบียนแบ่ง
แยกในนามเดิมและจดทะเบียนที่ดินส่วนที่เหลือเป็นภาระจำยอม และนาย ท.
ได้นำหินกรวดมาถมในที่ดินเป็นถนนกว้างประมาณ 3 เมตร เพื่อใช้เป็นทาง
สัญจรโดยเฉพาะสำหรับที่ดินที่จดทะเบียนภาระจำยอม รวมทั้งที่ดินที่ใช้เป็น
ที่อยู่อาศัยของตนเอง ซึ่งนาย ท. นาง ป. ผู้ฟ้องคดีและเจ้าของที่ดินทั้งเจ็ด
แปลงดังกล่าวได้ใช้เป็นทางสัญจรเรื่อยมา เมื่อประมาณปี 2558 ผู้ถูกฟ้องคดี
ได้นำคอนกรีตมาเททับที่ดินเป็นแนวยาวจากถนนสาธารณประโยชน์เข้ามา
ด้านในทางสัญจรของที่ดินดังกล่าว 
โดยไม่ได้รับความยินยอมหรืออนุญาต
เป็นหนังสือยกให้เป็นถนนสาธารณประโยชน์ ทั้งไม่เคยแจ้งให้นาง ป. ทราบ
เมื่อผู้ฟ้องคดีได้รับโอนกรรมสิทธิ์ที่ดินแปลงพิพาทแล้ว 
ผู้ฟ้องคดีได้ทำการ
ล้อมรั้วลวดหนามเพื่อแสดงเขตที่ดินดังกล่าว 
แต่ผู้ถูกฟ้องคดีกลับมีหนังสือ
แจ้งให้รื้อถอนเสาและรั้วออกจากที่ดินของผู้ฟ้องคดีโดยอ้างว่าเป็นทาง
สาธารณะ การที่ผู้ถูกฟ้องคดีก่อสร้างถนนคอนกรีตเสริมเหล็กบนที่ดินของผู้
ฟ้องคดี เป็นการกระทำที่ไม่ชอบด้วยกฎหมาย ขอให้ศาลพิพากษาหรือมีคำ
สั่ห้ผู้ถูฟ้ดี
รื้รีริล็ร้
สิ่ลูร้
ที่ด้ก่ร้


--- Page 46 ---

สั่งให้ผู้ถูกฟ้องคดีรื้อถนนคอนกรีตเสริมเหล็กพร้อมสิ่งปลูกสร้างที่ได้ก่อสร้าง
ทั้งหมดและทำให้ที่ดินดังกล่าวกลับคืนสู่สภาพเดิมและชดใช้ค่าเสียหายแก่ผู้
ฟ้องคดี
ผู้ถูกฟ้องคดีให้การว่า 
ผู้ฟ้องคดีทำโครงการก่อสร้างถนน
คอนกรีตเสริมเหล็กซอยบ้านนายคำนวณถึงบ้านนายเคี้ยง 
หมู่ที่ 
4 
โดย
เจ้าของที่ดินเดิมเป็นผู้ให้ความยินยอมและไม่มีผู้ใดคัดค้าน 
พฤติการณ์
เป็นการอุทิศที่ดินให้เป็นทางสาธารณประโยชน์โดยปริยายแล้ว การก่อสร้าง
ถนนของผู้ถูกฟ้องคดีจึงเป็นไปโดยชอบด้วยกฎหมาย 
ผู้ถูกฟ้องคดีมิได้
กระทำละเมิดต่อผู้ฟ้องคดีจึงไม่ต้องรับผิดต่อผู้ฟ้องคดี ขอให้ยกฟ้อง
ศาลปกครองกลางพิจารณาแล้วเห็นว่า 
เป็นคดีพิพาทเกี่ยวกับการกระ
ทำละเมิดของหน่วยงานทางปกครองอันเกิดจากการใช้อำนาจตามกฎหมาย
ตามมาตรา 9 วรรคหนึ่ง (3) แห่งพระราชบัญญัติจัดตั้งศาลปกครองและวิธี
พิจารณาคดีปกครอง พ.ศ. 2542 อยู่ในอำนาจพิจารณาพิพากษาของศาล
ปกครอง
ศาลจังหวัดนครปฐมพิจารณาแล้วเห็นว่า เป็นคดีพิพาทเกี่ยวกับสิทธิใน
ที่ดินที่อยู่ในอำนาจพิจารณาพิพากษาของศาลยุติธรรม
คณะกรรมการพิจารณาแล้วเห็นว่า 
แม้องค์การบริหารส่วนตำบลทัพ
หลวง ผู้ถูกฟ้องคดี เป็นราชการส่วนท้องถิ่น จึงเป็นหน่วยงานทางปกครอง
ตามบทนิยามในมาตรา 
3 
แห่งพระราชบัญญัติจัดตั้งศาลปกครองและวิธี
พิจารณาคดีปกครอง พ.ศ. 2542 และมีหน้าที่ในการจัดให้มีและบำรุงรักษา
ทางน้ำและทางบก ตามมาตรา 67 (1) แห่งพระราชบัญญัติสภาตำบลและ
องค์การบริหารส่วนตำบล พ.ศ. 2537 ก็ตาม แต่การที่ผู้ฟ้องคดีอ้างเหตุว่า ผู้
ถูกฟ้องคดีกระทำละเมิดก่อสร้างถนนคอนกรีตเสริมเหล็กในที่ดินของผู้ฟ้อง
คดี 
ทำให้ผู้ฟ้องคดีได้รับความเสียหาย 
ส่วนผู้ถูกฟ้องคดีให้การว่า 
ที่ดิน
พิพาทมีสภาพเป็นถนนคอนกรีตที่ประชาชนใช้ร่วมกัน ไม่มีการสงวนสิทธิว่า
เป็นทางส่วนบุคคลและไม่มีการหวงกัน 
ย่อมถือได้ว่าเจ้าของที่ดินมี
พฤติการณ์อุทิศที่ดินให้เป็นทางสาธารณประโยชน์โดยปริยายแล้ว 
การ
ก่อสร้างถนนพิพาทจึงไม่เป็นการละเมิดต่อผู้ฟ้องคดี ดังนั้น การที่จะวินิจฉัย
ว่า 
ผู้ถูกฟ้องคดีกระทำละเมิดต่อผู้ฟ้องคดีหรือไม่ 
จึงเป็นเพียงผลของการ
วินิจฉัยปัญหาเกี่ยวกับสถานะของที่ดินพิพาทว่า 
เป็นที่ดินที่ผู้ฟ้องคดีเป็น
เจ้าของกรรมสิทธิ์ หรือเป็นทางสาธารณประโยชน์ ซึ่งหากศาลวินิจฉัยว่าที่ดิน
พิพาทเป็นของผู้ฟ้องคดี 
การก่อสร้างถนนของผู้ถูกฟ้องคดีก็เป็นการกระทำ
ละเมิดต่อผู้ฟ้องคดี 
แต่หากที่ดินพิพาทเป็นทางสาธารณประโยชน์ซึ่งอยู่ใน
การดูแลรักษาของผู้ถูกฟ้องคดีแล้ว จะเป็นผลให้ผู้ถูกฟ้องคดีมีอำนาจเข้าไป
จัดให้มีและบำรุงรักษาทางพิพาทได้ ไม่เป็นละเมิดต่อผู้ฟ้องคดี คำฟ้องของผู้ฟ้ดีจึมีมุ่
ที่ห้มีคำพิรัคุ้สิธิ


--- Page 47 ---

ผู้ฟ้องคดีจึงมีความมุ่งหมายที่จะให้ศาลมีคำพิพากษารับรองคุ้มครองสิทธิใน
ที่ดินของผู้ฟ้องคดีเป็นสำคัญ ข้อพิพาทในคดีนี้จึงเป็นคดีพิพาทเกี่ยวกับสิทธิ
ในที่ดิน ซึ่งอยู่ในอำนาจพิจารณาพิพากษาของศาลยุติธรรม
___________________________
(ไม่มี -)
-
-
แหล่งที่มา
สำนักงานเลขานุการคณะกรรมการวินิจฉัยฯ
แผนก
หมายเลขคดีแดงศาลชั้น
ต้น
หมายเหตุ
เขตอำนาจศาลเกี่ยวกับพระราชบัญญัติจัดตั้งศาลปกครองและวิธีพิจารณาคดี
ปกครอง พ.ศ. 2542 มาตรา 9 วรรคหนึ่ง (3)
